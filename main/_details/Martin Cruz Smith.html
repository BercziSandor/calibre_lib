<!DOCTYPE html>

<html lang="" xml:lang="" xmlns="http://www.w3.org/1999/xhtml">
<head>
<meta charset="utf-8"/>
<meta content="pandoc" name="generator"/>
<meta content="width=device-width, initial-scale=1.0, user-scalable=yes" name="viewport"/>
<title>Martin Cruz Smith.md.tmp</title>
<style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
</head>
<body>
<hr/>
<h1 id="martin-cruz-smith-gorkij-park-arkagyij-renko-1-1991"><a name="id_1214">Martin Cruz Smith: Gorkij Park (Arkagyij Renko 1) (1991)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Martin%20Cruz%20Smith/Gorkij%20Park%20%281214%29/cover.jpg" width="300"/>
</center>
<h2 id="letöltés">Letöltés</h2>
<p><a href="./../Martin%20Cruz%20Smith/Gorkij%20Park%20%281214%29/Gorkij%20Park%20-%20Martin%20Cruz%20Smith.epub">epub</a></p>
<h2 id="tagek">Tagek</h2>
<p><a href="./../_tags/amerikai%20szerz%C5%91.html">amerikai szerző</a>, <a href="./../_tags/diktat%C3%BAra.html">diktatúra</a>, <a href="./../_tags/filmadapt%C3%A1ci%C3%B3.html">filmadaptáció</a>, <a href="./../_tags/krimi.html">krimi</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/oroszorsz%C3%A1g.html">oroszország</a>, <a href="./../_tags/politikai%20krimi.html">politikai krimi</a>, <a href="./../_tags/reg%C3%A9ny.html">regény</a>, <a href="./../_tags/sorozat%20r%C3%A9sze.html">sorozat része</a>, <a href="./../_tags/sorozatgyilkoss%C3%A1g.html">sorozatgyilkosság</a>, <a href="./../_tags/szovjetuni%C3%B3.html">szovjetunió</a></p>
<h2 id="összefoglalás">Összefoglalás</h2>
<div>
<p>
A ​moszkvai Gorkij parkban – az ottani vurstliban – tavasz felé a hó alatt három holttestet talál egy rendőr. A két férfit és a nőt agyonlőtték, ujjaikat levágták, arcukról lefaragták a húst – nyilván az azonosítás lehetetlenné tétele végett. Az üggyel Arkagyij Renkót, az ügyészségi főnyomozót bízzák meg. A talpig becsületes, cinikus és zseniális Renko ugyancsak nehéz feladatot kapott: nem elég, hogy ambiciózus felesége ott akarja hagyni a kerületi párttitkárért, munkájába – mások mellett – folyton beleszól egy KGB-s őrnagy, ami módfelett gyanús, hiszen a főnyomozónak már akadt dolga olyan „politikai” hullákkal, akiket az őrnagy végzett ki hasonló módon. A nyomozás előrehaladtával Renko egyre világosabban látja, hogy itt sokkal többről van szó, mint holmi „szovjet belügy”-ről: a főnyomozónak feltűnik néhány furcsa és titokzatos amerikai turista. Az egyikük, William Kirwil szüntelenül a Gorkij park körül szimatol. Miután egy ízben jól helybenhagyta az őt üldöző Renkót, elárulja, hogy kollégák: ő a New York-i rendőrség nyomozója, és ki nem állhatja az FBI-t… A szülei a McCarthy-féle tisztogatásoknak estek áldozatul, öccse pedig, az idealista James tavaly a Szovjetunióba utazott, s azóta nyoma veszett.<br/>Elég az hozzá, hogy ebben az internacionális szuperkrimiben olyan nagy a tét, hogy szégyenszemre még a szovjet és amerikai titkosszolgálatok is kénytelenek összefogni, hogy elkerüljenek egy világraszóló botrányt…
</p>
</div>
</body>
</html>
