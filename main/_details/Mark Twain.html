<!DOCTYPE html>

<html lang="" xml:lang="" xmlns="http://www.w3.org/1999/xhtml">
<head>
<meta charset="utf-8"/>
<meta content="pandoc" name="generator"/>
<meta content="width=device-width, initial-scale=1.0, user-scalable=yes" name="viewport"/>
<title>Mark Twain.md.tmp</title>
<style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
</head>
<body>
<hr/>
<h1 id="mark-twain-élet-a-mississippin-1971"><a name="id_937">Mark Twain: Élet a Mississippin (1971)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Mark%20Twain/Elet%20a%20Mississippin%20%28937%29/cover.jpg" width="300"/>
</center>
<h2 id="letöltés">Letöltés</h2>
<p><a href="./../Mark%20Twain/Elet%20a%20Mississippin%20%28937%29/Elet%20a%20Mississippin%20-%20Mark%20Twain.epub">epub</a></p>
<h2 id="tagek">Tagek</h2>
<p><a href="./../_tags/amerikai%20polg%C3%A1rh%C3%A1bor%C3%BA.html">amerikai polgárháború</a>, <a href="./../_tags/amerikai%20szerz%C5%91.html">amerikai szerző</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/memo%C3%A1r.html">memoár</a>, <a href="./../_tags/t%C3%B6rt%C3%A9nelem.html">történelem</a>, <a href="./../_tags/%C3%BAtle%C3%ADr%C3%A1s.html">útleírás</a>, <a href="./../_tags/19.%20sz%C3%A1zad.html">19. század</a>, <a href="./../_tags/amerikai.html">amerikai</a>, <a href="./../_tags/usa.html">usa</a>, <a href="./../_tags/amerikai%20t%C3%B6rt%C3%A9nelem.html">amerikai történelem</a>, <a href="./../_tags/haj%C3%B3z%C3%A1s.html">hajózás</a>, <a href="./../_tags/mississippi.html">mississippi</a>, <a href="./../_tags/reg%C3%A9ny.html">regény</a></p>
<h2 id="összefoglalás">Összefoglalás</h2>
<div>
<p>
Mark Twain vonzalma a hajósélet iránt több művéből ismeretes. De, hogy ő maga mint hajókormányos hogyan élt, azt ebben a művében írja le a legrészletesebben. Beteljesült vágyairól igen mozgalmas-kalandos-humoros fejezetekben ad számot. <br/>A Nagy Szennyvízcsatornát a Mississippit érett író korában ismét végigutazta, s ennek a hajóútnak ürügyén bűbájos történet-mozaikokban eleveníti fel a korabeli életet. Kifogyhatatlan mesélőkedv és kesernyés-csípős humor lengi át az egész könyvet, melynek ellenállhatatlan varázsa végig vonzásában tartja az olvasót. Ennek során aztán szondázásról, ujjlenyomatokról, viharokról, szépséges palotákról, iparkodó zsiványokról, spiritiszta szeánszokról, bűnbánó betörökről, vérbosszúról, arkangyalokról, indián legendákról és egyebekről villant fel maradandó képeket. <br/>Mark Twain e kis remekművét 1883-ban írta, de teljes terjedelmében csak most kerül a magyar olvasóközönség kezébe.<br/>A kötetet Raszler Károly illusztrálta.
</p>
</div>
<hr/>
<h1 id="mark-twain-megszelídítem-a-kerékpárt-2013"><a name="id_936">Mark Twain: Megszelídítem a kerékpárt (2013)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Mark%20Twain/Megszeliditem%20a%20kerekpart%20%28936%29/cover.jpg" width="300"/>
</center>
<h2 id="letöltés-1">Letöltés</h2>
<p><a href="./../Mark%20Twain/Megszeliditem%20a%20kerekpart%20%28936%29/Megszeliditem%20a%20kerekpart%20-%20Mark%20Twain.epub">epub</a></p>
<h2 id="tagek-1">Tagek</h2>
<p><a href="./../_tags/amerikai%20szerz%C5%91.html">amerikai szerző</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/19.%20sz%C3%A1zad.html">19. század</a>, <a href="./../_tags/amerikai.html">amerikai</a>, <a href="./../_tags/groteszk.html">groteszk</a>, <a href="./../_tags/humoreszk.html">humoreszk</a>, <a href="./../_tags/humoros.html">humoros</a>, <a href="./../_tags/karcolat.html">karcolat</a>, <a href="./../_tags/ker%C3%A9kp%C3%A1r.html">kerékpár</a>, <a href="./../_tags/novella.html">novella</a>, <a href="./../_tags/par%C3%B3dia.html">paródia</a>, <a href="./../_tags/pr%C3%B3za.html">próza</a>, <a href="./../_tags/szat%C3%ADra.html">szatíra</a>, <a href="./../_tags/v%C3%A1logat%C3%A1s.html">válogatás</a></p>
<h2 id="összefoglalás-1">Összefoglalás</h2>
<div>
<p>
Mark ​Twainnek – valódi neve Samuel Langhorne Clemens (1835-1910) – a kötetünket nyitó Börleszk biográfiá-ját történeti hitelesség szempontjából ajánlatos nem komolyan venni: lélektanilag, és mint művészete egyik legjellemzőbb alkotását, annál inkább. Ősei ugyan nem voltak olyan akaszófavirágok, mint ahogy itt leírja – ő maga azonban az örök világjárók, nyughatatlan kalandkeresők közé tartozott. Világszemléletét, humorát egyaránt ez a sok-sok tapasztalat formálta. Írói álneve révkalauz korából származik, a Mississippi hajósai mérőónnal számolták a mélységet, és „mark twain”-t kiáltottak a hivatalos angol „mark two” helyett. A politikai élet rejtelmeit a vadnyugati Nevadában, alkormányzó bátyja mellett ismerte meg. Felcsapott aranyásónak is – nem sok sikerrel –, ezután lapszerkesztéssel próbálkozott. Riporterútjain elvetődött a Sandwich-szigetekre is, bejárta Európát csakúgy, mint a Közel-Keletet. Otthon, Amerikában, „jó útra tért”: kiadóvállalatot alapított (bele is bukott), majd szerződésben vállalta, hogy ismét beutazza a világot, útirajzokat ír, felolvasásokat tart. Mark Twaint elsősorban mint a Tom Sawyer és a Huckleberry Finn szerzőjét tartja számon a közvélemény, sokrétű írói munkásságának azonban nem kevésbé hervadhatatlan darabjai a novellák, cikkek, krokik, humoreszkek. Ez utóbbiakból gyűjtöttünk csokorba néhányat, amelyekben a szerző a „vegytiszta” komikum eszközeit használja, mint a szatírát, a paródiát, a gyilkosan éles politikai humort.
</p>
</div>
</body>
</html>
