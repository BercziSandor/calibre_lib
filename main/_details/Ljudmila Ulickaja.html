<!DOCTYPE html>

<html lang="" xml:lang="" xmlns="http://www.w3.org/1999/xhtml">
<head>
<meta charset="utf-8"/>
<meta content="pandoc" name="generator"/>
<meta content="width=device-width, initial-scale=1.0, user-scalable=yes" name="viewport"/>
<title>Ljudmila Ulickaja.md.tmp</title>
<style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
</head>
<body>
<hr/>
<h1 id="ljudmila-ulickaja-örökbecsű-limlom-2013"><a name="id_1294">Ljudmila Ulickaja: Örökbecsű limlom (2013)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Orokbecsu%20limlom%20%281294%29/cover.jpg" width="300"/>
</center>
<h2 id="letöltés">Letöltés</h2>
<p><a href="./../Ljudmila%20Ulickaja/Orokbecsu%20limlom%20%281294%29/Orokbecsu%20limlom%20-%20Ljudmila%20Ulickaja.epub">epub</a></p>
<h2 id="tagek">Tagek</h2>
<p><a href="./../_tags/%C3%A9letrajz.html">életrajz</a>, <a href="./../_tags/interj%C3%BA.html">interjú</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/sz%C3%A9pirodalom.html">szépirodalom</a></p>
<h2 id="összefoglalás">Összefoglalás</h2>
<div>
<p>
Ship from Germany, hardcover. Az Örökbecsű limlom minden eddiginél összetettebb képet nyújt Ljudmila Ulickaja ön- és világszemléletéről, élet- és művészetfilozófiájáról. A műfajilag is sokszínű kötetben az orosz írónő szinte az összes olyan dologról beszél, ami foglalkoztatta valaha. A személyesebb szövegekben, illetve a vele készült és a kötetbe beválogatott interjúkban kendőzetlen őszinteséggel fogalmaz magánéletéről, pályafutásáról. Megtudhatjuk, hogy a családi környezettől kezdve az olvasmányélményekig mi formálta leginkább a személyiségét. Miként azt is, milyen véleménnyel van a család, szerelem, házasság, barátság fogalmáról és megvalósulási formáiról. A társadalmi kérdésekben is bátran foglal állást. Így derül rá fény, mit gondol a nők társadalomban betöltött szerepéről, a politikáról, az állami és egyházi ideológiákról, vagy éppen a világ működését meghatározó gazdasági rendszerekről. Esszéiben, művészeti írásaiban pedig főként a kifogyhatatlanul gazdag orosz kultúra legfontosabb kérdéseiről beszél. Mindezt a tőle megszokott közvetlenséggel és nyíltsággal tárja olvasói elé. **
</p>
</div>
<hr/>
<h1 id="ljudmila-ulickaja-kukockij-esetei-2015"><a name="id_1295">Ljudmila Ulickaja: Kukockij esetei (2015)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Kukockij%20esetei%20%281295%29/cover.jpg" width="300"/>
</center>
<h2 id="letöltés-1">Letöltés</h2>
<p><a href="./../Ljudmila%20Ulickaja/Kukockij%20esetei%20%281295%29/Kukockij%20esetei%20-%20Ljudmila%20Ulickaja.epub">epub</a></p>
<h2 id="tagek-1">Tagek</h2>
<p><a href="./../_tags/csal%C3%A1dreg%C3%A9ny.html">családregény</a>, <a href="./../_tags/filmadapt%C3%A1ci%C3%B3.html">filmadaptáció</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/reg%C3%A9ny.html">regény</a></p>
<h2 id="összefoglalás-1">Összefoglalás</h2>
<div>
<p>
A ​Kukockij esetei című regény különleges helyet foglal el az eddigi életműben. Igazi elbeszélőkedvvel, a klasszikus orosz próza legjobb hagyományait követve – és azokat a mai kor embere számára „fogyaszthatóan” megújítva – mesél el egy nagy ívű, a XX. század közepének Oroszországában játszódó családtörténetet, amelyben azonban a család csak a legnagyobb jóindulattal nevezhető családnak. A regény főhőse, Pavel Kukockij doktor, a kiváló nőgyógyász különleges képességekkel rendelkezik: „belső látásával” – mintha csak röntgenszeme lenne – érzékeli a méhet, a magzatot, a női szervezet felépítését, egészen a sejtszerkezetig. Kukockij doktor mégsem tud boldog, kiteljesedett életet élni: karrierje megbicsaklik a szovjet hivatalokkal az abortusz elismertetéséért folytatott reménytelen küzdelemben, házassága Jelenával, az egyre jobban a látomások világába forduló szeretett nővel fokozatosan tragédiába torkollik, nevelt lányával, akinek életsorsa szintén szövevényessé válik, egyre inkább elveszíti a kapcsolatot – és végül Kukockij doktor a kilátástalan helyzetből az alkoholizmusba menekül.
</p>
</div>
<hr/>
<h1 id="ljudmila-ulickaja-elsők-és-utolsók-2016"><a name="id_1287">Ljudmila Ulickaja: Elsők és utolsók (2016)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Elsok%20es%20utolsok%20%281287%29/cover.jpg" width="300"/>
</center>
<h2 id="letöltés-2">Letöltés</h2>
<p><a href="./../Ljudmila%20Ulickaja/Elsok%20es%20utolsok%20%281287%29/Elsok%20es%20utolsok%20-%20Ljudmila%20Ulickaja.epub">epub</a></p>
<h2 id="tagek-2">Tagek</h2>
<p><a href="./../_tags/21.%20sz%C3%A1zad.html">21. század</a>, <a href="./../_tags/elbesz%C3%A9l%C3%A9s.html">elbeszélés</a>, <a href="./../_tags/emberi%20sorsok.html">emberi sorsok</a>, <a href="./../_tags/kispr%C3%B3za.html">kispróza</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/moszkva.html">moszkva</a>, <a href="./../_tags/n%C5%91i%20f%C5%91szerepl%C5%91.html">női főszereplő</a>, <a href="./../_tags/novella.html">novella</a>, <a href="./../_tags/orosz%20realizmus.html">orosz realizmus</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/oroszorsz%C3%A1g.html">oroszország</a>, <a href="./../_tags/%C3%B6sszetett%20reg%C3%A9ny.html">összetett regény</a>, <a href="./../_tags/realizmus.html">realizmus</a></p>
<h2 id="összefoglalás-2">Összefoglalás</h2>
<div>
<p>
Aki ​ismeri és szereti Ljudmila Ulickaja regényeit, válogatott elbeszélései kötetében is megtalálja mindazt, ami a világhírű orosz írónő művészi világát jellemzi: a fordulatos, helyenként bizarr cselekményt, a meghökkentő egyéni sorsokat, a szövevényes családi viszonyokat, a csipkeszerűen míves környezetábrázolást, a finom irodalmi és kultúratörténeti párhuzamokat. Az elbeszélések hősei átfogják az egész orosz társadalmat a félkegyelmű koldustól a társadalmi kiváltságokat élvező, magasan kvalifikált értelmiségiig, a világra eszmélő kisgyerektől a haldokló aggastyánig, az apácalelkületű elvált nőtől a szenvedélyes szerelemre vágyó, magányos homoszexuálisig. A történetek együttérzést váltanak ki vagy ironikusak, könnyeket fakasztanak vagy nevetésre ingerelnek, de sosem akarják megmondani az „igazságot“: a szerző az értelmezést az olvasóra bízza. Ljudmila Ulickaja, a „szoknyás Csehov”, a csak rá jellemző stílusával, egyéni látásmódjával egyetemessége mellett a kisprózájában is a legnemesebb orosz irodalmi hagyományok folytatója.
</p>
</div>
<hr/>
<h1 id="ljudmila-ulickaja-jákob-lajtorjája-2016"><a name="id_1296">Ljudmila Ulickaja: Jákob lajtorjája (2016)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Jakob%20lajtorjaja%20%281296%29/cover.jpg" width="300"/>
</center>
<h2 id="letöltés-3">Letöltés</h2>
<p><a href="./../Ljudmila%20Ulickaja/Jakob%20lajtorjaja%20%281296%29/Jakob%20lajtorjaja%20-%20Ljudmila%20Ulickaja.epub">epub</a></p>
<h2 id="tagek-3">Tagek</h2>
<p><a href="./../_tags/csal%C3%A1dt%C3%B6rt%C3%A9net.html">családtörténet</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/oroszorsz%C3%A1g.html">oroszország</a>, <a href="./../_tags/reg%C3%A9ny.html">regény</a></p>
<h2 id="összefoglalás-3">Összefoglalás</h2>
<div>
<p>
A Jákob lajtorjája szerelmek regénye, hol jellegtelen, hol történelmi jelentőségű hétköznapok krónikája, szeszélyesen indázó családtörténet, sok-sok emlékezetes figurával, finom ívben kirajzolódó szerkezetű elbeszéléssel. A regény centrumában két ember egymás mellé állított sorsa áll. Az egyik Jakov Oszeckijé, a könyvek emberéé, a 19. század végén született értelmiségié, a másik pedig az unokájáé, az 1943-ban született Noráé, aki Ibsen hősnőjéről kapta a nevét, színházi tervezőművész, öntörvényű és tettre kész személyiség. „Találkozásukra” a 21. század elején kerül sor, amikor Nora végigolvassa a nagyszülei, Jakov nagypapa és Marija nagymama ifjúkori és felnőttkori levelezését, majd a KGB archívumában a nagypapa aktája is a kezébe kerül…
</p>
</div>
<hr/>
<h1 id="ljudmila-ulickaja-odaadó-hívetek-surik-2016"><a name="id_1291">Ljudmila Ulickaja: Odaadó hívetek, Surik (2016)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Odaado%20hivetek%2C%20Surik%20%281291%29/cover.jpg" width="300"/>
</center>
<h2 id="letöltés-4">Letöltés</h2>
<p><a href="./../Ljudmila%20Ulickaja/Odaado%20hivetek%2C%20Surik%20%281291%29/Odaado%20hivetek%2C%20Surik%20-%20Ljudmila%20Ulickaja.epub">epub</a></p>
<h2 id="tagek-4">Tagek</h2>
<p><a href="./../_tags/21.%20sz%C3%A1zad.html">21. század</a>, <a href="./../_tags/csal%C3%A1dt%C3%B6rt%C3%A9net.html">családtörténet</a>, <a href="./../_tags/emberi%20sorsok.html">emberi sorsok</a>, <a href="./../_tags/erotikus.html">erotikus</a>, <a href="./../_tags/f%C3%A9rfiak.html">férfiak</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/oroszorsz%C3%A1g.html">oroszország</a>, <a href="./../_tags/reg%C3%A9ny.html">regény</a>, <a href="./../_tags/tudatreg%C3%A9ny.html">tudatregény</a></p>
<h2 id="összefoglalás-4">Összefoglalás</h2>
<div>
<p>
Surik Korn csinos, udvarias, szolgálatkész fiú, a nők álma. Már tizenhétéves korában egyedülálló édesanyja egyetlen támasza. Az idősebb festőnőhöz, aki kamaszfiúként elcsábítja, hosszú éveken át hűséges marad. Lefekszik a csúnya évfolyamtársnőjével, mert más nem szánná meg szegényt. Egy másik lánnyal névházasságot köt, hogy legyen apja a lány törvénytelen gyerekének. És így tovább. Csak az a kérdés, mihez kezd Surik az életével, az életét behálózó kapcsolatokkal, amikor felbukkan az igazi szerelem…
</p>
</div>
<hr/>
<h1 id="ljudmila-ulickaja-szonyecska-2016"><a name="id_1289">Ljudmila Ulickaja: Szonyecska (2016)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Szonyecska%20%281289%29/cover.jpg" width="300"/>
</center>
<h2 id="letöltés-5">Letöltés</h2>
<p><a href="./../Ljudmila%20Ulickaja/Szonyecska%20%281289%29/Szonyecska%20-%20Ljudmila%20Ulickaja.epub">epub</a></p>
<h2 id="tagek-5">Tagek</h2>
<p><a href="./../_tags/20.%20sz%C3%A1zad.html">20. század</a>, <a href="./../_tags/emberi%20sorsok.html">emberi sorsok</a>, <a href="./../_tags/fest%C3%A9szet.html">festészet</a>, <a href="./../_tags/h%C3%A1zass%C3%A1g.html">házasság</a>, <a href="./../_tags/kisreg%C3%A9ny.html">kisregény</a>, <a href="./../_tags/k%C3%B6nyvt%C3%A1ros.html">könyvtáros</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/m%C5%B1v%C3%A9szet.html">művészet</a>, <a href="./../_tags/n%C5%91i%20f%C5%91szerepl%C5%91.html">női főszereplő</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/oroszorsz%C3%A1g.html">oroszország</a>, <a href="./../_tags/reg%C3%A9ny.html">regény</a>, <a href="./../_tags/tudatreg%C3%A9ny.html">tudatregény</a></p>
<h2 id="összefoglalás-5">Összefoglalás</h2>
<div>
<p>
Ljudmila ​Ulickaját a Szonyecska tette ismert íróvá hazájában (egy 2006-os felmérés szerint ma ő a legnépszerűbb kortárs szerző Oroszországban), és ez a könyv volt az, amelynek külföldi megjelenésével először Franciaországban, majd szerte a világon a legnevesebb kortárs orosz íróvá vált. A Szonyecska Chilétől Japánig több mint húsz nyelven jelent meg, s ez nem véletlen, hiszen a kritikusok szerint nem kisebb elődök, mint Csehov és Turgenyev szerelmes történeteit idézi meg a nálunk is népszerű írónő nagyszerű regénye. A Szonyecska egy női sors szívet melengető és szívbemarkoló története, szovjet is, orosz is. Szovjet, mert Szonyecska élete a vad sztálinizmus, a világháború, majd a létező szocializmus kulisszái között zajlik, orosz is, mert a félszeg, előnytelen külsejű könyvtároslány egyetlen feltűnő tulajdonsága, hogy kislány korától kezdve elszántan, szenvedélyesen, mámorosan olvassa a nagy orosz irodalmat. Igazi élete az irodalom valóságában zajlik, Anna Karenyina szerelmi bánatát legalább olyan mélyen képes átélni, mint a való életben a saját nővére fájdalmát. Regénybe illő módon találja meg élete párját is, akiért hajlandó visszajönni az irodalom színes mezejéről a szürke, nyomorúságos valóságba, s regénybe illő az is, ahogyan csalatkoznia kell…
</p>
</div>
<hr/>
<h1 id="ljudmila-ulickaja-a-mi-urunk-népe-2017"><a name="id_1297">Ljudmila Ulickaja: A mi Urunk népe (2017)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/A%20mi%20Urunk%20nepe%20%281297%29/cover.jpg" width="300"/>
</center>
<h2 id="letöltés-6">Letöltés</h2>
<p><a href="./../Ljudmila%20Ulickaja/A%20mi%20Urunk%20nepe%20%281297%29/A%20mi%20Urunk%20nepe%20-%20Ljudmila%20Ulickaja.epub">epub</a></p>
<h2 id="tagek-6">Tagek</h2>
<p><a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/novella.html">novella</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/t%C3%A1rsadalomrajz.html">társadalomrajz</a>, <a href="./../_tags/novell%C3%A1k.html">novellák</a></p>
<h2 id="összefoglalás-6">Összefoglalás</h2>
<div>
<p>
Az ​Európa-szerte népszerű orosz írónő nem tesz mást A mi Urunk népében, csak mesél és mesél a végtelenségig, megunhatatlanul. Mindenről és mindenkiről van egy jó története: legyen szó önbizalom híján álló vagy bármit eltűrő nőkről, az apaság rejtelmeiről, őrangyalokról. Különösen érzékeny a csodákra, a kivételes eseményekre, ám ezeket is – például egy némának hitt gyerek szavait, az állatoknak tartott szentmisét vagy a beteljesülni látszó jóslatokat – úgy tárja elénk, mintha a világ legtermészetesebb dolgairól beszélne. Hiszen amennyire a különleges jelenségekben, legalább annyira otthon van a hétköznapokban. Novellaformában is könnyedén, finoman mutat be szépet és rútat, egy-egy összetettebb szereplőt vagy bonyolultabb szituációt. Nem meglepő ez, hiszen írói érzékenységét a nagy orosz realistáktól örökölte. Rendkívül sokat tud a legfontosabb dolgokról: szerelemről, boldogságról, hitről és halálról. Mindezek mögött pedig nagy-nagy bölcsesség áll: kerülni minden szélsőséget, elfogadni egymást, felülvizsgálni az előítéleteinket az emberben mélyen megbúvó belső hang és az igazságérzet nevében. <br/>LJUDMILA ULICKAJA az egyik legnépszerűbb kortárs orosz író, számos jelentős orosz és nemzetközi díj (többek között az orosz Booker-, az orosz Nagy Könyv-, a Grinzane Cavour-díj) kitüntetettje. Könyveiből – tizennégy kötete jelent meg eddig – Oroszországban több mint kétmillió példány kelt el. Három mesekönyv és hat színmű szerzője. Moszkvában él.<br/>LJUDMILA ULICKAJA művei a Magvető Kiadónál:<br/>Médea és gyermekei (2003)
</p>
<p>
Életművésznők (2004)
</p>
<p>
Vidám temetés (2005)
</p>
<p>
Szonyecska (2006)
</p>
<p>
Odaadó hívetek, Surik (2007)
</p>
<p>
Kukockij esetei (2008)
</p>
<p>
Daniel Stein, tolmács (2009)
</p>
<p>
Történetek állatokról és emberekről (2009)
</p>
<p>
Elsők és utolsók (2010)
</p>
<p>
Imágó (2011)
</p>
<p>
Történetek gyerekekről és felnőttekről (2012)
</p>
</div>
<hr/>
<h1 id="ljudmila-ulickaja-médea-és-gyermekei-2017"><a name="id_1293">Ljudmila Ulickaja: Médea és gyermekei (2017)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Medea%20es%20gyermekei%20%281293%29/cover.jpg" width="300"/>
</center>
<h2 id="letöltés-7">Letöltés</h2>
<p><a href="./../Ljudmila%20Ulickaja/Medea%20es%20gyermekei%20%281293%29/Medea%20es%20gyermekei%20-%20Ljudmila%20Ulickaja.epub">epub</a></p>
<h2 id="tagek-7">Tagek</h2>
<p><a href="./../_tags/20.%20sz%C3%A1zad.html">20. század</a>, <a href="./../_tags/csal%C3%A1d.html">család</a>, <a href="./../_tags/csal%C3%A1dreg%C3%A9ny.html">családregény</a>, <a href="./../_tags/csal%C3%A1dt%C3%B6rt%C3%A9net.html">családtörténet</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/n%C5%91i%20f%C5%91szerepl%C5%91.html">női főszereplő</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/oroszorsz%C3%A1g.html">oroszország</a>, <a href="./../_tags/reg%C3%A9ny.html">regény</a>, <a href="./../_tags/t%C3%B6rt%C3%A9nelem.html">történelem</a></p>
<h2 id="összefoglalás-7">Összefoglalás</h2>
<div>
<p>
Minden ​nyáron összegyűlik a rokonság a krími görög Médea Szinopli hegyi házában. A gyermektelen Médea szülei elvesztése után egymaga tartja össze a viharosan gyarapodó családot. Nyári kalandjaik, tragédiáik, szerelmeik, elválásaik, csetepatéik hátterében pedig folyamatosan peregnek a történelmi események: háborúk és forradalmak. Médea háza azonban végig az összetartás szigete marad. Ulickaja bölcs iróniával, finom távolságtartással, és a legnagobb orosz írókat idéző, magával ragadó stílusban vall arról, hogy az emberi értékek minden sorscsapás ellenére megőrizhetőek. A Booker Díjas szerzőnek az 1980-as évektől jelennek meg írásai. A Médea a kortárs irodalom egyik remekműve. Médea addig a napig egy és ugyanazon a helyen élte az életét, ha nem számítjuk ide egyetlen moszkvai utazását Szandrocskával és elsőszülöttjével, Szergejjel, és ez az állandósult élet – amely egyébként önmagában véve viharosan változott: forradalmak, kormányváltás, vörösök, fehérek, németek, románok, egyeseket kitelepítettek, másokat – a menekülteket, a hontalanokat – meg betelepítettek, eredményezte végül is Médeában az olyan fáéhoz hasonlatos szilárdságot, amelyik belemélyeszti gyökereit a köves talajba, fölötte ugyanaz a nap süt, és nap mint nap, évről évre ugyanaz a szél éri, és hoz évszakhoz kötött illatokat, amelyek hol a parton száradó vízi hínárból, hol a nap alatt rothadó gyümölcsből, hol meg a keserű ürömből származnak.
</p>
</div>
<hr/>
<h1 id="ljudmila-ulickaja-daniel-stein-tolmács-2018"><a name="id_1285">Ljudmila Ulickaja: Daniel Stein, tolmács (2018)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Daniel%20Stein%2C%20tolmacs%20%281285%29/cover.jpg" width="300"/>
</center>
<h2 id="letöltés-8">Letöltés</h2>
<p><a href="./../Ljudmila%20Ulickaja/Daniel%20Stein%2C%20tolmacs%20%281285%29/Daniel%20Stein%2C%20tolmacs%20-%20Ljudmila%20Ulickaja.epub">epub</a></p>
<h2 id="tagek-8">Tagek</h2>
<p><a href="./../_tags/2.%20vil%C3%A1gh%C3%A1bor%C3%BA.html">2. világháború</a>, <a href="./../_tags/20.%20sz%C3%A1zad.html">20. század</a>, <a href="./../_tags/21.%20sz%C3%A1zad.html">21. század</a>, <a href="./../_tags/arab%20vil%C3%A1g.html">arab világ</a>, <a href="./../_tags/dokumentarista.html">dokumentarista</a>, <a href="./../_tags/emigr%C3%A1ci%C3%B3.html">emigráció</a>, <a href="./../_tags/izrael.html">izrael</a>, <a href="./../_tags/judaizmus.html">judaizmus</a>, <a href="./../_tags/kereszt%C3%A9nys%C3%A9g.html">kereszténység</a>, <a href="./../_tags/kort%C3%A1rs.html">kortárs</a>, <a href="./../_tags/lev%C3%A9lreg%C3%A9ny.html">levélregény</a>, <a href="./../_tags/litv%C3%A1nia.html">litvánia</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/politika.html">politika</a>, <a href="./../_tags/reg%C3%A9ny.html">regény</a>, <a href="./../_tags/szeretet.html">szeretet</a>, <a href="./../_tags/szerzetess%C3%A9g.html">szerzetesség</a>, <a href="./../_tags/t%C3%A1rsadalomt%C3%B6rt%C3%A9net.html">társadalomtörténet</a>, <a href="./../_tags/t%C3%B6rt%C3%A9nelem.html">történelem</a></p>
<h2 id="összefoglalás-8">Összefoglalás</h2>
<div>
<p>
„Én ​annyiszor kaptam ajándékba az életemet, hogy már nem is volt az enyém, és odaadtam. Mert már egyáltalán nem engem illetett. Értsd meg, én nem bánom, hogy szerzetesi fogadalmat tettem; igent mondtam, és Isten segedelmével életem végéig szerzetesként fogok élni.”<br/>Daniel Stein, a lengyel zsidó menekült, aki szinte gyerekként a Gestapo tolmácsa lesz a megszállt Litvániában, közben életét kockáztatva zsidókat szöktet a gettóból, aztán partizánnak áll, majd a háború után egy krakkói kolostorban szerzetesi fogadalmat tesz, hogy néhány év múlva Izraelbe utazzon; föltett szándéka, hogy ott az őskeresztény közösségek mintájára föléleszti Jakab, az Úr testvére egyházát. Egész élete csupa hit, csupa szeretet, csupa szolgálat. Ám egy idealistának a Szentföldön sincs könnyű dolga, a világ mindenütt a maga módján bánik az idealistákkal…<br/>Keresztények, zsidók, arabok, hívők és hitetlenek, boldogtalanok és megszállottak – Ulickaja kimeríthetetlennek tűnő fantáziával és emberismerettel népesíti be regényében a Daniel Steint körülvevő világot a huszadik század második felének történelmi forgatagában és hétköznapjaiban. Ulickaja lebilincselően mesél, a mese azonban nem fedi el a nyugtalanító kérdéseket sem. És az író válasza mindig egy hős sorsa: ezúttal Daniel testvéré, aki tolmácsként „nyelveken szól”, emberként fáradhatatlanul keresi és meg is találja a fényt – önmagában is, a világban is.
</p>
</div>
<hr/>
<h1 id="ljudmila-ulickaja-imágó-2018"><a name="id_1298">Ljudmila Ulickaja: Imágó (2018)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Imago%20%281298%29/cover.jpg" width="300"/>
</center>
<h2 id="letöltés-9">Letöltés</h2>
<p><a href="./../Ljudmila%20Ulickaja/Imago%20%281298%29/Imago%20-%20Ljudmila%20Ulickaja.epub">epub</a></p>
<h2 id="tagek-9">Tagek</h2>
<p><a href="./../_tags/20.%20sz%C3%A1zad.html">20. század</a>, <a href="./../_tags/korrajz.html">korrajz</a>, <a href="./../_tags/kort%C3%A1rs.html">kortárs</a>, <a href="./../_tags/l%C3%A9lekrajz.html">lélekrajz</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/reg%C3%A9ny.html">regény</a></p>
<h2 id="összefoglalás-9">Összefoglalás</h2>
<div>
<p>
Ljudmila ​Ulickaja legújabb regényében három jó barát – egy zenész, egy költő és egy fotográfus – életsorsán keresztül mutatja be a Sztálin halálától a Gorbacsov-féle „peresztrojkáig" terjedő időszak, az „olvadás" és a „pangás" korszakának hétköznapjait. A történet középpontjában e három évtized szovjet történelmének ellenzéki törekvései állnak: konspirációk, illegális kiadványok terjesztése, csempészése, kényszerű külső és belső emigrációba vonulás – a korszak politikai életének tipikus eseményei. Az Ulickajától megszokott szövevényes történetből kibontakoznak a szovjet diktatúra elleni küzdelem mindennapjai; megtudhatjuk, miként őrizhető meg ilyen körülmények között az ember személyisége, anyagi és szellemi függetlensége, vagy épp miként semmisíti meg a rendszer azokat, akik szembeszállnak a hivatalos ideológiával.<br/>A regényben metaforaként megjelenő biológiai fogalom, az imágó, a rovar kifejlett állapotát jelenti. A rovartan ismer olyan ritka eseteket, amikor a rovar, anélkül, hogy végső fejlődési stádiumát elérné, bábállapotban ivaréretté válik, és önmagához hasonló bábokat hoz létre. Ulickaja az imágó metaforájának segítségével próbálja megfejteni, hogy a XX. század második felének embere miként képes – ha képes egyáltalán – a szó erkölcsi értelmében is felnőtté válni.<br/>A történelmi események és a biológiai jelenség párhuzamával megmutatja, hogy ugyanaz az esemény vagy életsors hogyan válik egyszerre emelkedetten tragikussá és bohózatba illően komikussá. Az Imágó Ljudmila Ulickaja alighanem legkomolyabb, egyben legmulatságosabb könyve.
</p>
</div>
<hr/>
<h1 id="ljudmila-ulickaja-vidám-temetés-2018"><a name="id_1288">Ljudmila Ulickaja: Vidám temetés (2018)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Vidam%20temetes%20%281288%29/cover.jpg" width="300"/>
</center>
<h2 id="letöltés-10">Letöltés</h2>
<p><a href="./../Ljudmila%20Ulickaja/Vidam%20temetes%20%281288%29/Vidam%20temetes%20-%20Ljudmila%20Ulickaja.epub">epub</a></p>
<h2 id="tagek-10">Tagek</h2>
<p><a href="./../_tags/20.%20sz%C3%A1zad.html">20. század</a>, <a href="./../_tags/usa.html">usa</a>, <a href="./../_tags/emigr%C3%A1ci%C3%B3.html">emigráció</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/new%20york.html">new york</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/reg%C3%A9ny.html">regény</a>, <a href="./../_tags/zsid%C3%B3.html">zsidó</a></p>
<h2 id="összefoglalás-10">Összefoglalás</h2>
<div>
<p>
Alik, a New Yorkba emigrált, tehetséges orosz-zsidó festőművész haldoklik. Műterem-lakásában sorra felbukkannak megcsalt feleségei, szeretői és régi barátai, akiket nem köt össze más, mint az, hogy mindannyian elhagyták Oroszországot, s mindannyian szeretik Alikot. A festőművész különös és szenvedélyes személyiségének hatása alól nem tudja magát kivonni senki, halálos ágya mellett még szeretői is összebékülnek. Az orosz Booker-díjas Ulickaja a Vidám temetésben korábbi regényeiből (Médea és gyermekei, Kukockij esetei, Életművésznők) ismert pontos lélekábrázolással mutatja be ezt a „furcsa családot” összetartó és széthúzó erőket, finom humorral ábrázolja és teszi különlegessé főszereplője halálát.
</p>
</div>
<hr/>
<h1 id="ljudmila-ulickaja-a-lélek-testéről-2020"><a name="id_1292">Ljudmila Ulickaja: A lélek testéről (2020)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/A%20lelek%20testerol%20%281292%29/cover.jpg" width="300"/>
</center>
<h2 id="letöltés-11">Letöltés</h2>
<p><a href="./../Ljudmila%20Ulickaja/A%20lelek%20testerol%20%281292%29/A%20lelek%20testerol%20-%20Ljudmila%20Ulickaja.epub">epub</a></p>
<h2 id="tagek-11">Tagek</h2>
<p><a href="./../_tags/elbesz%C3%A9l%C3%A9s.html">elbeszélés</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/orosz%20szerz%C5%91.html">orosz szerző</a></p>
<h2 id="összefoglalás-11">Összefoglalás</h2>
<div>
<p>
Ljudmila Ulickaja új elbeszéléseiben a hétköznapi és a megmagyarázhatatlan fonódik egymásba elválaszthatatlanul. Hősei idősödő, magányos figurák, akik megpróbálják rendezni a konfliktusaikat a haláluk előtt, és gyanakodva fogadják, ha kapnak még egy esélyt az élettől. Egy feleség, aki kizárólag almát hajlandó enni, miután elhagyják, egy anya, aki külföldi férjre vadászik a lányának a parkban, egy műszaki rajzoló, akire az utolsó pillanatban talál rá az új szerelem, egy bibliográfus, akinek az emlékezetéből lassan kihullanak a szavak. Ulickaja végtelen empátiával és páratlan emberismerettel rajzolja meg portréikat, történetei egyszerre vigasztalóak és felkavaróak. A figyelmes olvasó pedig még Enyedi Ildikó Testről és lélekről című Arany Medve díjas filmjére is találhat utalásokat az elbeszélésekben.
</p>
</div>
<hr/>
<h1 id="ljudmila-ulickaja-életművésznők-2020"><a name="id_1286">Ljudmila Ulickaja: Életművésznők (2020)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Ljudmila%20Ulickaja/Eletmuvesznok%20%281286%29/cover.jpg" width="300"/>
</center>
<h2 id="letöltés-12">Letöltés</h2>
<p><a href="./../Ljudmila%20Ulickaja/Eletmuvesznok%20%281286%29/Eletmuvesznok%20-%20Ljudmila%20Ulickaja.epub">epub</a></p>
<h2 id="tagek-12">Tagek</h2>
<p><a href="./../_tags/21.%20sz%C3%A1zad.html">21. század</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/n%C5%91i%20f%C5%91szerepl%C5%91.html">női főszereplő</a>, <a href="./../_tags/orosz%20szerz%C5%91.html">orosz szerző</a>, <a href="./../_tags/reg%C3%A9ny.html">regény</a></p>
<h2 id="összefoglalás-12">Összefoglalás</h2>
<div>
<p>
Zsenya ​olyan nő, aki első látásra bizalmat ébreszt az emberekben. És nőtársai szinte gondolkodás nélkül elmesélik neki az életük történetét, a szerelmeiket, a családi drámákat, a szerencsés fordulatokat. A nyaralás közben megismert Irene azt mondja el, hogyan vesztette el négy gyerekét. A szomszéd kislány egy ufóról mesél, a távoli rokon kamaszlány arról, hogy szenvedélyes szerelmi viszonyt folytat a nagybátyjával. A Svájcban dolgozó orosz prostituált a nehéz gyerekkorát mondja el, és hogy egy érett férfi, egy bankár, végre elveszi feleségül. Zsenya felnőtt életének különböző szakaszaiban találkozik ezekkel a történetekkel. Hol éppen elvált az első férjétől, hol egy új szerelem tűnik fel a láthatáron, hol újra összeköltözik a második férjével. És mindig megrendül, amikor kiderül, hogy a lányok-asszonyok meséi – mesék. Hazugságok, ábrándok, vágyálmok. De ezeket is meg kell értenie, ha a saját életében rendet akar teremteni, ha meg akarja tanulni az élet hétköznapi művészetét. Persze, ha van ilyen egyáltalán… Ljudmila Ulickaja könyve hat történetből áll, mondhatni: hat este, hat nem is olyan könnyű darab, amelyeket lebilincselő elbeszélésmód, nagy-nagy életismeret és finom, szomorkás irónia jellemez. Ahogy a nagy orosz íróktól megszoktuk.
</p>
</div>
</body>
</html>
