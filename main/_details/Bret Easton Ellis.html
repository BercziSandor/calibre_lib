<!DOCTYPE html>

<html lang="" xml:lang="" xmlns="http://www.w3.org/1999/xhtml">
<head>
<meta charset="utf-8"/>
<meta content="pandoc" name="generator"/>
<meta content="width=device-width, initial-scale=1.0, user-scalable=yes" name="viewport"/>
<title>Bret Easton Ellis.md.tmp</title>
<style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
</head>
<body>
<hr/>
<h1 id="bret-easton-ellis-amerikai-psycho-2002"><a name="id_1446">Bret Easton Ellis: Amerikai psycho (2002)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Bret%20Easton%20Ellis/Amerikai%20Psycho%20%281446%29/cover.jpg" width="300"/>
</center>
<h2 id="letöltés">Letöltés</h2>
<p><a href="./../Bret%20Easton%20Ellis/Amerikai%20Psycho%20%281446%29/Amerikai%20psycho%20-%20Bret%20Easton%20Ellis.epub">epub</a></p>
<h2 id="tagek">Tagek</h2>
<p><a href="./../_tags/1001%20k%C3%B6nyv%20list%C3%A1n%20szerepel.html">1001 könyv listán szerepel</a>, <a href="./../_tags/1980-as%20%C3%A9vek.html">1980-as évek</a>, <a href="./../_tags/20.%20sz%C3%A1zad.html">20. század</a>, <a href="./../_tags/usa.html">usa</a>, <a href="./../_tags/amerikai%20szerz%C5%91.html">amerikai szerző</a>, <a href="./../_tags/antih%C5%91s.html">antihős</a>, <a href="./../_tags/b%C5%B1n%C3%B6z%C3%A9s.html">bűnözés</a>, <a href="./../_tags/er%C5%91szak.html">erőszak</a>, <a href="./../_tags/fekete%20humor.html">fekete humor</a>, <a href="./../_tags/feln%C5%91tt%20tartalom.html">felnőtt tartalom</a>, <a href="./../_tags/f%C3%A9rfi%20f%C5%91szerepl%C5%91.html">férfi főszereplő</a>, <a href="./../_tags/filmadapt%C3%A1ci%C3%B3.html">filmadaptáció</a>, <a href="./../_tags/fogyaszt%C3%B3i%20t%C3%A1rsadalom.html">fogyasztói társadalom</a>, <a href="./../_tags/gyilkoss%C3%A1g.html">gyilkosság</a>, <a href="./../_tags/hal%C3%A1l.html">halál</a>, <a href="./../_tags/horror.html">horror</a>, <a href="./../_tags/kort%C3%A1rs.html">kortárs</a>, <a href="./../_tags/krimi.html">krimi</a>, <a href="./../_tags/kult.html">kult</a>, <a href="./../_tags/magyar%20nyelv%C5%B1.html">magyar nyelvű</a></p>
<h2 id="összefoglalás">Összefoglalás</h2>
<div>
<p>
Irodalmi ​alkotás nagyon ritkán képes olyan világraszóló botrányt kelteni, amilyen az Amerikai Psychót övezte. Kiadók, amelyek már szerződést kötöttek a mű megjelentetésére, és előlegképpen súlyos összegeket fizettek a ki Ellisnek, sorra visszakoztak, és elálltak a publikálástól. Ez a könyv nemegyszer átlépi az elviselhetőség küszöbét. Amit írója a perverzió és az erőszak tombolásáról elgondol és leír, az kívül esik a normális ember felfogóképességének és erkölcsi érzékének határain. Amit azonban ezzel közöl, az értelmezhető és megítélhető: megrendít, felkavar, s könyörtelenül szembesít egy olyan világgal, amelyre – ha mégoly kelletlenül is – ráismerünk.<br/>A regény főalakja Pat Bateman, huszonhat éves yuppie a Wall Streetről; intelligens, jóképű, elegáns és gazdag fiatalember. Lételeme a csillogó felszín: a legdivatosabb és legdrágább holmikban jár, a legfelkapottabb éttermekben vacsorázik barátaival és soros barátnőivel, ízlése ételben-italban főúri, fényűző lakása tömve a csúcstechnológiát képviselő szórakoztató-elektronikai szerkentyűkkel, véleménye a zenétől a politikáig mindenről naprakész. De Bateman valójában értéket, mértéket nem ismerő pszichopata szörnyeteg, aki a belsejében tátongó űrtől szexorgiákkal, egyre rafináltabb kéjgyilkosságokkal, sőt kannibalizmussal igyekszik menekülni – mindhiába.<br/>A nyolcvanas évek második fele óta nemzedékének legjelentősebb írójaként számon tartott Bret Easton Ellis könyvének lapjain az amerikai álom helyébe lidérces rémálom lép: az Amerikai Psycho egy irányt vesztett, erőszakban tobzódó, anyagiasságba fulladó kultúra egyöntetűen sötét, kiutat nem mutató, döbbenetes erejű látomása.
</p>
</div>
<hr/>
<h1 id="bret-easton-ellis-az-informátorok-2007"><a name="id_1447">Bret Easton Ellis: Az informátorok (2007)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Bret%20Easton%20Ellis/Az%20informatorok%20%281447%29/cover.jpg" width="300"/>
</center>
<h2 id="letöltés-1">Letöltés</h2>
<p><a href="./../Bret%20Easton%20Ellis/Az%20informatorok%20%281447%29/Az%20informatorok%20-%20Bret%20Easton%20Ellis.epub">epub</a></p>
<h2 id="tagek-1">Tagek</h2>
<p><a href="./../_tags/1980-as%20%C3%A9vek.html">1980-as évek</a>, <a href="./../_tags/20.%20sz%C3%A1zad.html">20. század</a>, <a href="./../_tags/usa.html">usa</a>, <a href="./../_tags/amerikai%20szerz%C5%91.html">amerikai szerző</a>, <a href="./../_tags/elbesz%C3%A9l%C3%A9s.html">elbeszélés</a>, <a href="./../_tags/filmadapt%C3%A1ci%C3%B3.html">filmadaptáció</a>, <a href="./../_tags/kalifornia.html">kalifornia</a>, <a href="./../_tags/los%20angeles.html">los angeles</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/minimalista%20pr%C3%B3za.html">minimalista próza</a>, <a href="./../_tags/novella.html">novella</a>, <a href="./../_tags/%C3%B6sszetett%20reg%C3%A9ny.html">összetett regény</a>, <a href="./../_tags/reg%C3%A9ny.html">regény</a></p>
<h2 id="összefoglalás-1">Összefoglalás</h2>
<div>
<p>
Ha a tisztelt olvasó netán az Amerikai Psycho élményét szeretné újra átélni – azaz, ne kerteljünk, szadizmusra és perverzitásra vágyik –, akkor lapozza fel nyugodtan A nyár titkai vagy Az ötödik kerék című elbeszélést. Az ezekben szereplő vámpírok bizonnyal kielégítik az igényeit: még hasonlítanak is ránk (vagy legalábbis bármelyik gazdag amerikaira): az egyiknek például „új, méretre szabott, felspécizett koporsója” van „FM rádióval, kazettás magnóval, digitális ébresztőórával, márkás Perry Ellis ágyneművel, telefonnal, kis színes tévével, beépített videóval és kábelcsatlakozással (MTV. HBO)”. Ez a hasonlóság természetesen nem véletlen, s éppen ezért jobb mégiscsak elolvasni a kötetet az elejétől a végéig; a tizenhárom elbeszélés szereplői valamiképpen mind vámpírok, igazi emberi kommunikációra képtelen furcsa lények…
</p>
</div>
<hr/>
<h1 id="bret-easton-ellis-nullánál-is-kevesebb-2010"><a name="id_1273">Bret Easton Ellis: Nullánál is kevesebb (2010)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Bret%20Easton%20Ellis/Nullanal%20is%20kevesebb%20%281273%29/cover.jpg" width="300"/>
</center>
<h2 id="letöltés-2">Letöltés</h2>
<p><a href="./../Bret%20Easton%20Ellis/Nullanal%20is%20kevesebb%20%281273%29/Nullanal%20is%20kevesebb%20-%20Bret%20Easton%20Ellis.epub">epub</a></p>
<h2 id="tagek-2">Tagek</h2>
<p><a href="./../_tags/1001%20k%C3%B6nyv%20list%C3%A1n%20szerepel.html">1001 könyv listán szerepel</a>, <a href="./../_tags/1980-as%20%C3%A9vek.html">1980-as évek</a>, <a href="./../_tags/20.%20sz%C3%A1zad.html">20. század</a>, <a href="./../_tags/usa.html">usa</a>, <a href="./../_tags/amerikai%20szerz%C5%91.html">amerikai szerző</a>, <a href="./../_tags/drog.html">drog</a>, <a href="./../_tags/filmadapt%C3%A1ci%C3%B3.html">filmadaptáció</a>, <a href="./../_tags/kalifornia.html">kalifornia</a>, <a href="./../_tags/kort%C3%A1rs.html">kortárs</a>, <a href="./../_tags/los%20angeles.html">los angeles</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/minimalista%20pr%C3%B3za.html">minimalista próza</a>, <a href="./../_tags/reg%C3%A9ny.html">regény</a>, <a href="./../_tags/t%C3%A1rsadalomkritika.html">társadalomkritika</a></p>
<h2 id="összefoglalás-2">Összefoglalás</h2>
<div>
<p>
Az ​1964-ben született Bret Easton Ellis első, 1985-ben megjelent regénye az akkori amerikai új nemzedék, az „X-generáció” kultikus könyve lett – maradandó érvénnyel ábrázolja a gazdag Amerika fiataljainak lelkét, pontosabban lelketlenségét, vagy még pontosabban – a kiüresedettség, a teljes érzelmi sivárság mögött megbújó vágyat egy értelmesebb életre. Egy ennyire fiatal írótól – Ellis húszéves volt, amikor a Nullánál is kevesebb-et írta – egészen rendkívüli az a szikár, póztalan, mesterkéletlen, tökéletesen kiérleltnek tetsző stílus, amellyel elmeséli a Los Angeles-i unatkozó fiatalok mindennapjait, az egymást érő bulikat, az érzelem nélküli szeretkezéseket, a szülőktől való teljes elidegenedést… Vagy azt, ahogy ezek a gyerekek a gazdag rendezők és producerek világát látják… Vagy egy homoszexuális prostituált történetét, aki hasztalan próbál menekülni a helyzetéből… Vagy az események mögött és közben – s persze legfőképpen a regény szereplőinek agyában – parázsló erőszakot, melynek minden borzalmát Ellis majd az Amerikai Psychó-ban ábrázolja. Részben a Nullánál is kevesebb példájára és ihletésére Amerikában és a világ más gazdag országaiban /nálunk is/ hasonló hangulatú regények százai születtek a nyolcvanas-kilencvenes évek gazdag, drogozó, céltalan fiatalságáról, de Ellis könyve volt az első, és művészi erejét tekintve máig is az egyik legnagyszerűbb közülük.
</p>
</div>
</body>
</html>
