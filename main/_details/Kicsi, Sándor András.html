<!DOCTYPE html>

<html lang="" xml:lang="" xmlns="http://www.w3.org/1999/xhtml">
<head>
<meta charset="utf-8"/>
<meta content="pandoc" name="generator"/>
<meta content="width=device-width, initial-scale=1.0, user-scalable=yes" name="viewport"/>
<title>Kicsi, Sándor András.md.tmp</title>
<style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
</head>
<body>
<hr/>
<h1 id="kicsi-sándor-andrás-tűrömfű-és-jajlapi-2012"><a name="id_384">Kicsi, Sándor András: Tűrömfű és jajlapi (2012)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Kicsi%2C%20Sandor%20Andras/Turomfu%20es%20jajlapi%20%28384%29/cover.jpg" width="300"/>
</center>
<h2 id="letöltés">Letöltés</h2>
<p><a href="./../Kicsi%2C%20Sandor%20Andras/Turomfu%20es%20jajlapi%20%28384%29/Turomfu%20es%20jajlapi%20-%20Kicsi%2C%20Sandor%20Andras.epub">epub</a></p>
<h2 id="tagek">Tagek</h2>
<p><a href="./../_tags/betegs%C3%A9g.html">betegség</a>, <a href="./../_tags/eg%C3%A9szs%C3%A9g.html">egészség</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/tanulm%C3%A1ny.html">tanulmány</a></p>
<h2 id="összefoglalás">Összefoglalás</h2>
<div>
<p>
Melyikünknek ​ne keletkezett volna pattanás a nyelvén, vagy ne ütötte volna ki ajkunkat a herpesz, ha egy étel nagyon jólesett, vagy más után ittunk közös pohárból? Mi a teendő? Íme egy „recept” a könyvből: „Az ebfing, másként finkő, éposz, papfalat, kellemetlen és fáj­dalmas pattanás. Azok nyelvén támad, akiket megszóltak, akikről rosszat beszéltek. Igaz, a baj áttehető annak a nyelvére, aki rossz beszédjével okozta: a beteg köpjön a földre, és a köpést tűvel szúrja át. Visszaháríthatod a pattanást úgy is, hogy a zsebkendődre csombékot kötsz, háromszor a tűzbe köpsz, s a csomót meg­szurkálod tűvel, mondván: Úgy égjen annak [mármint a megron­tónak] a nyelve, mint a tűz! De szokás egyszerűen elküldeni is a kis ebfingot – háromszor a földre köpve megfelelő mondóka kíséretében – a házhoz, toronyhoz, a papné vagy a cigányasszony fenekére”. Persze nem csupán ilyen humorosnak ható részletekből áll a tanulmánykötet, amelyet kezében tart kedves Olvasó! Csaknem szó szerint halálosan komoly könyv ez, jelentéstani, néprajzi, nyelvi, orvostörténeti vonatkozásokban gazdag írások tárháza betegségről, elmúlásról, amelyből éppúgy megtud­hatják, kit rejt a városligeti Fuit feliratú sír, mint azt, miért mondjuk azt, hogy „Egészségére!”, amikor valaki tüsszentett. Mélyedjen el az élet apró és nagy eseményeiben, az akár két busz- vagy metrómegálló között fölfalható érdekfeszítő írásokon. Jakab István, a szerkesztő
</p>
</div>
</body>
</html>
