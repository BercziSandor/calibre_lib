# <a name="id_1455">Cornelius Ryan: A leghosszabb nap (1999)</a>
<img src="https://github.com/BercziSandor/calibre_lib/raw/main/libs/main/Cornelius%20Ryan/A%20leghosszabb%20nap%20%281455%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Cornelius%20Ryan/A%20leghosszabb%20nap%20%281455%29/A%20leghosszabb%20nap%20-%20Cornelius%20Ryan.epub)

### Tagek
[2. világháború](https://github.com/berczisandor/calibre_lib/blob/main/libs/main/_tags/2.%20vil%c3%a1gh%c3%a1bor%c3%ba.md), [20. század](https://github.com/berczisandor/calibre_lib/blob/main/libs/main/_tags/20.%20sz%c3%a1zad.md), [amerikai](https://github.com/berczisandor/calibre_lib/blob/main/libs/main/_tags/amerikai.md), [filmadaptáció](https://github.com/berczisandor/calibre_lib/blob/main/libs/main/_tags/filmadapt%c3%a1ci%c3%b3.md), [háború](https://github.com/berczisandor/calibre_lib/blob/main/libs/main/_tags/h%c3%a1bor%c3%ba.md), [ír szerző](https://github.com/berczisandor/calibre_lib/blob/main/libs/main/_tags/%c3%adr%20szerz%c5%91.md), [magyar nyelvű](https://github.com/berczisandor/calibre_lib/blob/main/libs/main/_tags/magyar%20nyelv%c5%b1.md), [regény](https://github.com/berczisandor/calibre_lib/blob/main/libs/main/_tags/reg%c3%a9ny.md), [történelmi regény](https://github.com/berczisandor/calibre_lib/blob/main/libs/main/_tags/t%c3%b6rt%c3%a9nelmi%20reg%c3%a9ny.md)

### Összefoglalás
<div>
<p>Az ​Overlord hadművelet, a szövetségesek európai partraszállása pontosan 1944. június 6-án éjfél után tizenöt perccel kezdődött, annak a napnak első órájában, melyet ezentúl D-napként ismer majd a világ. Azokban a percekben az amerikai 101. és 82. légiszállítású hadosztály néhány különlegesen öszeválogatott ejtőernyős katonája kiugrott a repülőgépből Normandia fölött a holdfényes éjszakában. Öt perccel később és nyolcvan kilométerrel arrább a brit 6. légiszállítású hadosztály egy kis csapata ereszkedett le. Ők voltak a jelzők, azok a katonák, akik azt a feladatot kapták, hogy fényekkel kitűzzék a leugrási övezeteket az őket hamarosan követő ejtőernyősök és a vitorlázógépeken szállított gyalogság számára. A szövetséges ejtőernyős egységek világosan megjelölték a normandiai hadszíntér szélső határait. Közöttük húzódott, végig a francia tengerparton, az öt inváziós partszakasz: a Utah, az Omaha, a Gold, a Juno, és a Sword. A kora hajnali órákban, miközben az ejtőernyősök Normandia sötét sövényei között harcoltak, a legnagyobb hajóhad, melyet valaha látott a világ, gyülekezni kezdett e partok előtt: majdnem ötezer hajó szállított több mint kétszázezer katonát, tengerészt és a partvédelem katonáit. A támadás reggel fél 7-kor kezdődött, hatalmas légi- és haditengerészeti bombázás és tüzérségi össztűz előkészítése után, az invázió első hullámában néhány ezer katona gázolt ki a partra. Ami itt következik, az nem hadtörténet. Egyes emberek története: a szövetséges hadsereg katonáié, az ellenségé, akik ellen harcoltak, és polgári személyeké, akik belekeveredtek a D-nap véres forgatagába.</p></div>


