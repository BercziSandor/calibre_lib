<!DOCTYPE html>

<html lang="" xml:lang="" xmlns="http://www.w3.org/1999/xhtml">
<head>
<meta charset="utf-8"/>
<meta content="pandoc" name="generator"/>
<meta content="width=device-width, initial-scale=1.0, user-scalable=yes" name="viewport"/>
<title>Cixin Liu.md.tmp</title>
<style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
</head>
<body>
<hr/>
<h1 id="cixin-liu-a-háromtest-probléma-a-háromtest-trilógia-1-2020"><a name="id_1451">Cixin Liu: A háromtest-probléma (A háromtest-trilógia 1) (2020)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Cixin%20Liu/A%20haromtest-problema%20%281451%29/cover.jpg" width="300"/>
</center>
<h2 id="letöltés">Letöltés</h2>
<p><a href="./../Cixin%20Liu/A%20haromtest-problema%20%281451%29/A%20haromtest-problema%20-%20Cixin%20Liu.azw3">azw3</a></p>
<h2 id="tagek">Tagek</h2>
<p><a href="./../_tags/k%C3%ADnai%20szerz%C5%91.html">kínai szerző</a>, <a href="./../_tags/kort%C3%A1rs.html">kortárs</a>, <a href="./../_tags/sorozat%20r%C3%A9sze.html">sorozat része</a>, <a href="./../_tags/%C3%B6sszeesk%C3%BCv%C3%A9s-elm%C3%A9let.html">összeesküvés-elmélet</a>, <a href="./../_tags/virtu%C3%A1lis%20val%C3%B3s%C3%A1g.html">virtuális valóság</a>, <a href="./../_tags/reg%C3%A9ny.html">regény</a>, <a href="./../_tags/f%C3%B6ld%C3%B6nk%C3%ADv%C3%BCliek.html">földönkívüliek</a>, <a href="./../_tags/k%C3%ADnai.html">kínai</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/fizika.html">fizika</a>, <a href="./../_tags/filmadapt%C3%A1ci%C3%B3.html">filmadaptáció</a>, <a href="./../_tags/hard%20sci-fi.html">hard sci-fi</a>, <a href="./../_tags/hugo-d%C3%ADj.html">hugo-díj</a>, <a href="./../_tags/term%C3%A9szettudom%C3%A1ny.html">természettudomány</a>, <a href="./../_tags/kozmol%C3%B3gia.html">kozmológia</a>, <a href="./../_tags/sci-fi.html">sci-fi</a></p>
<h2 id="összefoglalás">Összefoglalás</h2>
<div>
<p>
1967-ben, ​a maoista kulturális forradalom alatt egy fiatal egyetemista lánynak, Ye Wenjiének végig kell néznie, ahogy a vörösgárdisták halálra verik édesapját, a köztiszteletben álló tudóst. Ez a trauma nemcsak Ye Wenjie életét terelte gyökeresen eltérő irányba, hanem az egész emberiség sorsát is megváltoztatta.<br/>Negyven évvel később a pekingi rendőrség felkeresi Wang Miaot, a nanokutatással foglalkozó mérnököt, hogy férkőzzön be egy tudósok alkotta, titkos társaságba, és szolgáltasson nekik értesüléseket. Ezekben a hetekben Kína-szerte több híres tudós lett öngyilkos, nem lehet tudni, miért. Wangot a nyomozás egy rejtélyes online számítógépes játékhoz vezeti el, és amikor játszani kezd, belemerül egy virtuális világba, ahol három, szabálytalan időközönként felkelő és lenyugvó nap határozza meg az élet kereteit.<br/>A három nap rapszodikus viselkedésének feltérképezése jelenti a háromtest-problémát, és ez a probléma a végső kulcs a halálesetek felderítéséhez is. Wang, ahogy előrehalad a játékban, rádöbben, fényéveken átívelő összeesküvés részévé vált, és az emberiségnek hamarosan a legsúlyosabb fenyegetéssel kell szembenéznie. Hogyan kerülheti el a Föld teljes lakossága a kipusztulást?<br/>Cixin Liu Hugo-díjas és kilencszeres Galaxy-díjas szerző, 1963-ban született Yangquanban. Első novelláskötete 1998-ban, első regénye 2002-ben látott napvilágot. Negyedik, ötödik és hatodik regénye együtt adja ki a Háromtest-trilógiá-t, amely az egész világon nagy sikert aratott. Mielőtt főállású író lett, mérnökként és számítástechnikusként dolgozott. <br/>Szerintem van élet a földön kívül, csak azért nem találtuk még nyomát, mert nem szántunk rá elég időt, vagy technikailag nem elég fejlett módszerrel kutatunk. Persze egyéb lehetőségek sem kizártak. A Háromtest-problémá-ban felvázoltam a legijesztőbb, legborzalmasabb lehetőséget.<br/>(Cixin Liu)
</p>
</div>
</body>
</html>
