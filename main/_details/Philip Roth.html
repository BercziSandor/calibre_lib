<!DOCTYPE html>

<html lang="" xml:lang="" xmlns="http://www.w3.org/1999/xhtml">
<head>
<meta charset="utf-8"/>
<meta content="pandoc" name="generator"/>
<meta content="width=device-width, initial-scale=1.0, user-scalable=yes" name="viewport"/>
<title>Philip Roth.md.tmp</title>
<style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
</head>
<body>
<hr/>
<h1 id="philip-roth-összeesküvés-amerika-ellen-2020"><a name="id_1453">Philip Roth: Összeesküvés Amerika ellen (2020)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Philip%20Roth/Osszeeskuves%20Amerika%20ellen%20%281453%29/cover.jpg" width="300"/>
</center>
<h2 id="letöltés">Letöltés</h2>
<p><a href="./../Philip%20Roth/Osszeeskuves%20Amerika%20ellen%20%281453%29/Osszeeskuves%20Amerika%20ellen%20-%20Philip%20Roth.epub">epub</a></p>
<h2 id="tagek">Tagek</h2>
<p><a href="./../_tags/1001%20k%C3%B6nyv%20list%C3%A1n%20szerepel.html">1001 könyv listán szerepel</a>, <a href="./../_tags/2.%20vil%C3%A1gh%C3%A1bor%C3%BA.html">2. világháború</a>, <a href="./../_tags/alternat%C3%ADv%20t%C3%B6rt%C3%A9nelem.html">alternatív történelem</a>, <a href="./../_tags/amerikai%20szerz%C5%91.html">amerikai szerző</a>, <a href="./../_tags/antiszemitizmus.html">antiszemitizmus</a>, <a href="./../_tags/diszt%C3%B3pia.html">disztópia</a>, <a href="./../_tags/fasizmus.html">fasizmus</a>, <a href="./../_tags/filmadapt%C3%A1ci%C3%B3.html">filmadaptáció</a>, <a href="./../_tags/franz%20kafka-d%C3%ADj.html">franz kafka-díj</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/sci-fi.html">sci-fi</a>, <a href="./../_tags/zsid%C3%B3s%C3%A1g.html">zsidóság</a>, <a href="./../_tags/sz%C3%A9pirodalom.html">szépirodalom</a>, <a href="./../_tags/reg%C3%A9ny.html">regény</a></p>
<h2 id="összefoglalás">Összefoglalás</h2>
<div>
<p>
Antiszemitizmus, ​a megfélemlítés légköre, zsidóüldözés, kitelepítések, fasizálódás az 1940-es évek Amerikájában? Igen – legalábbis Philip Roth új regényében, amely a „mi lett volna, ha” jegyében vizsgálja az adott korszakot. Mi lett volna, ha 1940-ben F. D. Roosevelttel szemben Charles Augustus Lindbergh, a repüléstörténet egyik legismertebb alakja, amerikai nemzeti hős nyerte volna a választásokat? Az a Lindbergh, akinek náciszimpátiája és antiszemitizmusa nem fikció, hanem dokumentált történelmi tény? Nos, akkor ebben a képzeletbeli Amerikában felülkerekedtek volna az izolacionisták, az „európai” háborúba való beavatkozást ellenzők, a Lindbergh-adminisztráció lepaktált volna Hitlerrel, és az amerikai zsidóság, ha nem is európai sorstársaiéhoz fogható, de lelkileg és egzisztenciálisan is megnyomorító üldöztetéseket szenvedett volna el. Roth ezt a nyomasztó légkört egy érezhetően önéletrajzi elemekkel átszőtt családregényben ábrázolja A kortárs amerikai próza nagymesterének gondolatébresztő kirándulása a történelmi fikció terepén igazi meglepetést kínál az olvasónak. 1997-ben Philip Roth elnyerte a Pulitzer-díjat Amerikai pasztorál című regényével. 1998-ban átvehette a Nemzeti Művészeti Érdemrendet a Fehér Házban, 2002-ben pedig megkapta az Amerikai Művészeti és Irodalmi Akadémia legmagasabb kitüntetését, a Szépirodalmi Aranyérmet, amelyet korábban a többi közt olyan íróknak ítéltek oda, mint John Dos Passos, William Faulkner és Saul Bellow. Kétszer nyerte el a Nemzeti Könyvdíjat, a PEN/Faulkner Díjat és a Kritikusok Országos Szövetségének Díját. 2005-ben Philip Roth lett a harmadik élő amerikai író, akinek átfogó életműkiadása jelenik meg a Library of America sorozatban. A nyolc kötetből az utolsó 2013-ban fog megjelenni.
</p>
</div>
</body>
</html>
