<h1 id="salman-rushdie-fúriadüh-2019"><a name="id_1452">Salman Rushdie:
Fúriadüh (2019)</a></h1>
<p><img src="https://github.com/BercziSandor/calibre_lib/raw/main/main/Salman%20Rushdie/Furiaduh%20%281452%29/cover.jpg" alt="cover" width="300"/></p>
<h3 id="letöltés">Letöltés</h3>
<p><a
href="https://github.com/BercziSandor/calibre_lib/raw/main/main/Salman%20Rushdie/Furiaduh%20%281452%29/Furiaduh%20-%20Salman%20Rushdie.azw3">azw3</a></p>
<h3 id="tagek">Tagek</h3>
<p><a
href="https://github.com/berczisandor/calibre_lib/blob/main/main/_tags/1001%20k%c3%b6nyv%20list%c3%a1n%20szerepel.html">1001
könyv listán szerepel</a>, <a
href="https://github.com/berczisandor/calibre_lib/blob/main/main/_tags/usa.html">usa</a>,
<a
href="https://github.com/berczisandor/calibre_lib/blob/main/main/_tags/brit%20szerz%c5%91.html">brit
szerző</a>, <a
href="https://github.com/berczisandor/calibre_lib/blob/main/main/_tags/indiai%20szerz%c5%91.html">indiai
szerző</a>, <a
href="https://github.com/berczisandor/calibre_lib/blob/main/main/_tags/kort%c3%a1rs.html">kortárs</a>,
<a
href="https://github.com/berczisandor/calibre_lib/blob/main/main/_tags/m%c3%a1gikus%20realizmus.html">mágikus
realizmus</a>, <a
href="https://github.com/berczisandor/calibre_lib/blob/main/main/_tags/magyar%20nyelv%c5%b1.html">magyar
nyelvű</a>, <a
href="https://github.com/berczisandor/calibre_lib/blob/main/main/_tags/new%20york.html">new
york</a></p>
<h3 id="összefoglalás">Összefoglalás</h3>
<div>
<p>
„Az ​élet maga a düh… szexuális, ödipális, politikai, mágikus, brutális…
a legszebb magasságainkba és a legdurvább mélységeinkbe hajt bennünket…
Ezek vagyunk, ennek az álcázására neveljük magunkat – a bennünk rejlő,
rettenetes emberi állatéra, a teremtés szertelen, transzcendens,
önpusztító, gátlástalan uráéra. Az öröm csúcsaira emeljük egymást.
Kitépjük egymás kurva tagjait.” <br>Malik Solanka, az eszmetörténész és
babakészítő egy napon kilép az életéből, egyetlen magyarázó szó nélkül
otthagyja családját, és elszökik New Yorkba. Düh tombol benne, ezért
attól fél, hogy veszélybe sodorja azokat, akiket szeret. A példátlan
bőség idején, Amerika gazdagságának és hatalmának tetőpontján érkezik
meg New Yorkba, ahol le akarja „radírozni” magát. Falj fel, Amerika,
imádkozik, és adj békességet. Körötte azonban mindenütt ott a düh. A
taxisofőrök szitkokat fröcsögnek. Egy sorozatgyilkos betondarabbal öli a
nőket. A metropolisz pitiáner csetepatéi és zsigeri bosszúságai
beborítják. De közben elszabadulnak az ő gondolatai, érzelmei és vágyai
is. Két fiatal nő is magával ragadja. Az egyik Mila Milo, az utca laza
császárnője, a számítógépkalózok királynője, aki Szerbiából menekült
Amerikába, a másik Neela Mahendra, aki még messzebbről, a csendes-óceáni
Lilliput-Blefuscu polgárháború dúlta szigetéről érkezett. Volt
feleségével kiegészülve ők testesítik meg a három Fúriát, akiknek
sikolyától Malik Solanka egyre csak menekül. <br>Salman Rushdie műve
egyszerre könyörtelen és szurokfekete komédia, az emberi természet
legsötétebb oldalának zavarbeejtő feltárása és igéző erejű szerelmi
történet. Megdöbbentő képet rajzol ugyanakkor New Yorkról is, amelyet
pontosan a könyv megjelenésekor sújtott a szeptember 11-i terrortámadás,
s ezért talán Rushdie az utolsó, aki hűen ábrázolhatta azt a valaha
volt, és soha többé ugyanúgy nem létező várost.
</p>
</div>
