<hr/>

# <a name="id_1556">Bödőcs, Tibor: Meg se kínáltak (2019)</a>
<center><img src="https://github.com/BercziSandor/calibre_lib/raw/main/main/Bodocs%2C%20Tibor/Meg%20se%20kinaltak%20%281556%29/cover.jpg" alt="cover" width="300"/></center>

## Letöltés
[epub](https://github.com/BercziSandor/calibre_lib/raw/main/main/Bodocs%2C%20Tibor/Meg%20se%20kinaltak%20%281556%29/Meg%20se%20kinaltak%20-%20Bodocs%2C%20Tibor.epub)

## Tagek
[szépirodalom](https://github.com/berczisandor/calibre_lib/blob/main/main/_tags/sz%c3%a9pirodalom.md), [humor](https://github.com/berczisandor/calibre_lib/blob/main/main/_tags/humor.md)

## Összefoglalás
<div>
<p>„Az elesett magyar vidék féltérdre emelkedik a kocsma padlójáról, visszamászik a bárszékre, és mesélni kezd Gyöngyinek a pultnál. Elmeséli az életét. Elmondja, milyen volt dolgozni odakint, milyen lenni odalent, illetve hangosan gondolkodik, milyen is lehet odafent. Olyan-e, mint amit az államtitkáréknál látott, amikor ki kellett festeni a nappalit. Mert ha olyan a fent, az talán mégsem olyan jó.<br>Az elesett magyar vidék hősei nem vesztették el a derűt, és még szeretni is képesek. Milyen jó is egy utolsó utáni kocsonyát találni az ablaktáblák között, mikor már azt hittük, elfogyott! Milyen jó is az első nagyfröccs nyáron, miután egész nap nem engedett inni a főnök. Ugye, Gyöngyi? Figyelsz, Gyöngyi?<br>Bödőcs Tibor első regénye a magyar vidék iránt érzett rajongás, aggódás és szeretet műve. Amennyire nyomorult, annyira mulatságos. Hallod, Gyöngyi? Visszamásztam, és nézd, repülök!<br>Szálinger Balázs</p></div>


<hr/>

# <a name="id_1428">Bödőcs, Tibor: Addig se iszik (2021)</a>
<center><img src="https://github.com/BercziSandor/calibre_lib/raw/main/main/Bodocs%2C%20Tibor/Addig%20se%20iszik%20%281428%29/cover.jpg" alt="cover" width="300"/></center>

## Letöltés
[epub](https://github.com/BercziSandor/calibre_lib/raw/main/main/Bodocs%2C%20Tibor/Addig%20se%20iszik%20%281428%29/Addig%20se%20iszik%20-%20Bodocs%2C%20Tibor.epub)

## Tagek
[humoros](https://github.com/berczisandor/calibre_lib/blob/main/main/_tags/humoros.md), [kortárs](https://github.com/berczisandor/calibre_lib/blob/main/main/_tags/kort%c3%a1rs.md), [magyar nyelvű](https://github.com/berczisandor/calibre_lib/blob/main/main/_tags/magyar%20nyelv%c5%b1.md), [magyar szerző](https://github.com/berczisandor/calibre_lib/blob/main/main/_tags/magyar%20szerz%c5%91.md), [novella](https://github.com/berczisandor/calibre_lib/blob/main/main/_tags/novella.md), [paródia](https://github.com/berczisandor/calibre_lib/blob/main/main/_tags/par%c3%b3dia.md), [humor](https://github.com/berczisandor/calibre_lib/blob/main/main/_tags/humor.md)

## Összefoglalás
<div>
<p>„Mikor a szerzőt megismertem, még nagyképűen vallotta: „Hárman nem írunk: Szókratész, Jézus és én.” Aztán megtört, és írni kezdett, paródiákat, persze – és megállt a kanál a levesben, de úgy, hogy a fal adta másikat. Úgy vágytunk erre a hangra ebben a karót nyelt, szürke, humordeficites honi literatúrában, mint egy falat kenyérre. Bödőcs írásaiban a páratlan irodalmi műveltség találkozik az igazi humorral Karinthy boncasztalán. Apját kérdezték, mit szól, hogy fia már ír is. „Addig se iszik” – válaszolta a bölcs öreg, és igaza volt: Tibor írás közben sose iszik. (Hmm…) Mert ilyen az irodalom: nevel, tanít, szórakoztat – és amíg írunk vagy olvasunk, addig se iszunk. Tisztelet a kivételnek. Fogadják tehát szeretettel az irodalmi paródia Lemmyjét, a magyar humor Billy, a Kölyökjét, a búcsúszentlászlói Rabelais-t. „Tessék mosolyogni!” “<br>Cserna-Szabó András</p></div>


<hr/>

# <a name="id_1557">Bödőcs, Tibor: Mulat a Manézs (2021)</a>
<center><img src="https://github.com/BercziSandor/calibre_lib/raw/main/main/Bodocs%2C%20Tibor/Mulat%20a%20Manezs%20%281557%29/cover.jpg" alt="cover" width="300"/></center>

## Letöltés
[epub](https://github.com/BercziSandor/calibre_lib/raw/main/main/Bodocs%2C%20Tibor/Mulat%20a%20Manezs%20%281557%29/Mulat%20a%20Manezs%20-%20Bodocs%2C%20Tibor.epub)

## Tagek
[szatíra](https://github.com/berczisandor/calibre_lib/blob/main/main/_tags/szat%c3%adra.md), [humor](https://github.com/berczisandor/calibre_lib/blob/main/main/_tags/humor.md)

## Összefoglalás
<div>
<p>"Bödőcs ​harmadik könyve a legmagasabb rangú művészet. De nem ám holmi tiritarka férfiszerelem dicsőítése! Nem. Bödőcs vaskosan kemény, fagyott pásztorkutya-dákójú, nőimádó művészetet szállít továbbra is, amely úgy csordul le az olvasónak a zsarnokságot kikiáltó okoskodás és picsogás redvás falatkáit folyton nyelni kényszerülő kiszáradt torkán, mint egy tányér ízletes oroszlánfóka-fitymakrémleves.<br>Mulat a Manézs! Mulassunk hát mi is, olvasó, hiszen szerencsénkre eme abszurd cirkusz-diktatúra pusztán a szerző jól ismert, élénk fantáziájának szüleménye, amelynek vajmi kevés köze van a valós jövőképünkhöz. Egy a cirkusz, egy a sátor!" Krúbi<br>Jubileumra készülődik Hettikánia cirkuszbirodalma: Luigi King uralomra jutásának harmincadik évfordulóját ünneplik meg fenségesen.<br>Van mit ünnepelni! Az egykori cirkuszigazgató az áldott nép szívére hangolódván csodásan fölvirágoztatta Cirkuszhazát: szerte az országban rózsaültetvények virítanak (s így munka is jut mindenkinek), a gáncsoskodók már csak magukban (vagy külföldön) gáncsoskodnak – mert hogyan is lehetne egészséges lélekkel piszkolni azt, ami maga az egészség, őszinteség, szépség, hazaszeretet és férfias erő?<br>Nehéz nap áll Hettikánia Porondmestere előtt, de ő bírja a gyűrődést ennyi év után is: kufircol (majdnem), frappáns interjút ad, nép közé vegyül, eszik, iszik, bohócorrot tesz fel, főtanácsadójával konzultál, kufircol (tényleg) és így tovább. A végére, mi tagadás, kicsit elfárad. Mert hiszen ő is emberből van, még ha különleges anyagból gyúrta is a hettikán történelem.<br>Bödőcs Tibor első regénye, a Meg se kínáltak a magyar vidék iránt érzett szeretet (mondhatni realista) műve volt; a Mulat a Manézs a cirkuszi bravúrokra is képes magyar nyelv karneváli dicshimnusza, szertelen, barokkosan burjánzó szatíra egy országról, amelyben a populizmus hamisítatlan zsenije uralkodik a fejszesuhanás egyszerűségével.</p></div>


