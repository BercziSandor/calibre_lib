<!DOCTYPE html>

<html lang="" xml:lang="" xmlns="http://www.w3.org/1999/xhtml">
<head>
<meta charset="utf-8"/>
<meta content="pandoc" name="generator"/>
<meta content="width=device-width, initial-scale=1.0, user-scalable=yes" name="viewport"/>
<title>Dragomán, György.md.tmp</title>
<style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
</head>
<body>
<hr/>
<h1 id="dragomán-györgy-a-pusztítás-könyve-2015"><a name="id_1192">Dragomán, György: A pusztítás könyve (2015)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Dragoman%2C%20Gyorgy/A%20pusztitas%20konyve%20%281192%29/cover.jpg" width="300"/>
</center>
<h2 id="letöltés">Letöltés</h2>
<p><a href="./../Dragoman%2C%20Gyorgy/A%20pusztitas%20konyve%20%281192%29/A%20pusztitas%20konyve%20-%20Dragoman%2C%20Gyorgy.epub">epub</a></p>
<h2 id="tagek">Tagek</h2>
<p><a href="./../_tags/erd%C3%A9ly.html">erdély</a>, <a href="./../_tags/erd%C3%A9lyi%20magyar%20szerz%C5%91.html">erdélyi magyar szerző</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/magyar%20szerz%C5%91.html">magyar szerző</a>, <a href="./../_tags/noir%20irodalom.html">noir irodalom</a>, <a href="./../_tags/reg%C3%A9ny.html">regény</a></p>
<h2 id="összefoglalás">Összefoglalás</h2>
<div>
<p>
Ez a könyv “nem ereszti” olvasóját, világa teljesen rátelepszik a miénkre, beszippant, meghatároz bennünket. És ezt az erős hatást nem kifejezetten a regény - szó se róla - izgalmas történetében véljük felfedezni, hiszen az csak lassan, fokozatosan bomlik ki, legalábbis a krimi műfaji követelményeihez viszonyítva. Sokkal inkább lebilincselő az író stílusa, látásmódja: szeme a dolgok apró részleteit meglátó, mindenre odafigyelő, intellektusa pedig ezt gondolatokkal, tartalmakkal megtöltő. Az íróval együtt az olvasó is elkezd tehát figyelni, jelek után kutatni, megfejteni, értelmezni. Mert a könyv elején máris egy titokkal találkozunk: megismerjük a főhőst, Fábiánt, aki vonaton utazik, nyilvánvalóan valamilyen cél felé, és akiről öltözéke alapján csak annyit állapíthatunk meg, hogy katona. Fábián megérkezik a városba, ahol várja őt Ghiárfás - akiről csak annyit tudunk, hogy nem örül Fábiánnak - és elkíséri őt a kormányzóhoz. Itt aztán már némi fény derül valami rejtélyre: megtudjuk, hogy a városban a kormányzó vezetésével építkezés folyik, és hogy a parancsmegtagadásért ide száműzött Fábiánnak az a - kormányzótól kapott - feladata, hogy az egészet leállítsa, a felhasznált faanyagot pedig elégettesse. A feladat kissé értelmetlennek látszik, mondhatni hiábavalónak. De vannak még egyéb furcsaságok is: tetemek az erdőben, eszelős férfiak, és egy gyönyörű, beteg fiatal lány. A történet szálainak fokozatos fölfejtése és a feszült légkör forrpontig való fokozása - a krimi-oldal - mellett olyan alapvető kérdések vetődnek fel a könyvben, mint egyén és közösség, felelősség, bűn, halál. Minden szépprózát kedvelő olvasónak ajánlható kötet, amelyet a meglevő állomány figyelembe vételével ajánlunk beszerzésre a könyvtáraknak.
</p>
</div>
<hr/>
<h1 id="dragomán-györgy-oroszlánkórus-2016"><a name="id_1191">Dragomán, György: Oroszlánkórus (2016)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Dragoman%2C%20Gyorgy/Oroszlankorus%20%281191%29/cover.jpg" width="300"/>
</center>
<h2 id="letöltés-1">Letöltés</h2>
<p><a href="./../Dragoman%2C%20Gyorgy/Oroszlankorus%20%281191%29/Oroszlankorus%20-%20Dragoman%2C%20Gyorgy.epub">epub</a></p>
<h2 id="tagek-1">Tagek</h2>
<p><a href="./../_tags/erd%C3%A9lyi%20magyar%20szerz%C5%91.html">erdélyi magyar szerző</a>, <a href="./../_tags/hangosk%C3%B6nyv.html">hangoskönyv</a>, <a href="./../_tags/kort%C3%A1rs.html">kortárs</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/magyar%20szerz%C5%91.html">magyar szerző</a>, <a href="./../_tags/novella.html">novella</a>, <a href="./../_tags/zene.html">zene</a></p>
<h2 id="összefoglalás-1">Összefoglalás</h2>
<div>
<p>
A regényíróként idehaza híressé és nemzetközileg is ismertté vált szerző első novellás kötetének darabjai többnyire a gyermekkor világát, a gyermekség lelkületét, valamint a gyermekek és a felnőttek világának ütközéseit, átfedéseit, egymásra hatásait ábrázolják. A Vasvonó tizenhárom éves hősét a szülei lelki terrorral kényszerítik a folytonos hegedűgyakorlásra, és azzal fenyegetik, hogy nem soká a „fekete hegedűs” előtt kell vizsgáznia, ott pedig hibázni nem lehet. A seprű két főhőse is apa és immár felnőtt fia, akik furfangosnak gondolt összeesküvést szőnek az elvált feleség, illetve anya ellen, csak éppen a terv rosszul sül el, és a volt férj, az apa csaknem belehal. A húsleves elbeszélője, a tizenéves kislány, aki anyja halála után az apjával marad, és megpróbálnak megélni a román kommunista diktatúra ínséges éveiben, ám ez az apa “ismerőse”, Olga néni nélkül aligha sikerülhet. A hangdobozok története is az apa-fiú viszonyt dolgozza föl: az apa halála után a fiú a hagyatékban kutat, és az apja által készített erősítőket fölhasználva, őrült hangos zenékkel búcsúzik az apjától. Jellegzetes Dragomán-novella a Rosszaságok, amelyben gyermekkori csínytevéseit örökíti meg sztorik sorozatának formájában. Elmeséli, miként állítottak elő madárfogó lépet, hogyan készítettek puskaport, és egy füstbomba segítségével miként dézsmálták meg a cukrászda süteménykészletét. Ehhez hasonló, mulatságos történet a Karcsika; a címszereplő kisfiú úgy szeretne egy kiskutyát kikunyerálni a szüleitől, hogy beköti a szemét, így okkal követelhet magának “vakvezető kutyát”. A Szkander, Párizs, pucér nő is anekdotikus történetek sora, amelyekben szó esik Ambrus báról, a masszőrről, a rokon Ica néniről és a szomszéd kertben mezítelenül napozó asszonyról, akit a gyerekek egy magas fáról lesnek.
</p>
</div>
<hr/>
<h1 id="dragomán-györgy-a-fehér-király-2017"><a name="id_1193">Dragomán, György: A fehér király (2017)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Dragoman%2C%20Gyorgy/A%20feher%20kiraly%20%281193%29/cover.jpg" width="300"/>
</center>
<h2 id="letöltés-2">Letöltés</h2>
<p><a href="./../Dragoman%2C%20Gyorgy/A%20feher%20kiraly%20%281193%29/A%20feher%20kiraly%20-%20Dragoman%2C%20Gyorgy.epub">epub</a></p>
<h2 id="tagek-2">Tagek</h2>
<p><a href="./../_tags/literary%20collections.html">literary collections</a>, <a href="./../_tags/european.html">european</a>, <a href="./../_tags/general.html">general</a></p>
<h2 id="összefoglalás-2">Összefoglalás</h2>
<div>
<p>
A regény a kortárs magyar irodalom legnagyobb nemzetközi sikere, eddig harminc nyelvre fordították le.Hogyan dolgozza fel egy tizenegy éves kamasz, ha apját a szeme láttára hurcolják a Duna-csatorna munkatáborába? Hogyan éli meg az apa hiányát és az elhurcolás köré épített családi hazugságokat vagy titkolt történeteket? Milyen remények éltetik a mindennapok amúgy sem könnyű kamaszviharait megnehezítő élethelyzetben? Erről szól A fehér király című lendületesen megírt regény. A hol vicces, hol tragikus történetekből kirajzolódik egy abszurd, de gyerekszemmel mégiscsak szép világ, amely inkább elemeiben, mint konkrét történelmében azonos a kora nyolcvanas évek Erdélyével és Romániájával. A kiskamasz fiúnak apja elvesztése miatt hirtelen szembesülnie kell a felnőttség terheivel. A főhős a gyermekkor értetlen-ártatlan optimizmusának és a felnőttség reménytelenségének határhelyzetében még képes arra, hogy játékosan és mitikusan lássa a brutális hétköznapokat.
</p>
</div>
<hr/>
<h1 id="dragomán-györgy-rendszerújra-2018"><a name="id_1223">Dragomán, György: Rendszerújra (2018)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Dragoman%2C%20Gyorgy/Rendszerujra%20%281223%29/cover.jpg" width="300"/>
</center>
<h2 id="letöltés-3">Letöltés</h2>
<p><a href="./../Dragoman%2C%20Gyorgy/Rendszerujra%20%281223%29/Rendszerujra%20-%20Dragoman%2C%20Gyorgy.epub">epub</a></p>
<h2 id="tagek-3">Tagek</h2>
<p><a href="./../_tags/diszt%C3%B3pia.html">disztópia</a>, <a href="./../_tags/erd%C3%A9lyi%20magyar%20szerz%C5%91.html">erdélyi magyar szerző</a>, <a href="./../_tags/magyar%20szerz%C5%91.html">magyar szerző</a>, <a href="./../_tags/fantasztikus.html">fantasztikus</a>, <a href="./../_tags/kort%C3%A1rs.html">kortárs</a>, <a href="./../_tags/magyar.html">magyar</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/novella.html">novella</a>, <a href="./../_tags/sci-fi.html">sci-fi</a></p>
<h2 id="összefoglalás-3">Összefoglalás</h2>
<div>
<p>
Rendszerek és kitörési pontok fűzik össze kötetté Dragomán György tizenöt év terméséből válogatott novelláit. Feltételezett vagy valóságosnak tűnő rendszerek: nyitottak és zártak, politikaiak, természetiek vagy technikaiak. És a kitörési pontok, a szabadulás lehetőségei. Múlt, jelen, jövő.<br/>Dragomán szenvedélyes történetmesélő, sakkmesterként mozgatja a figurákat a királytól a gyalogig: fantázia és láttató erő, éles vágások, meglepő fordulatok jellemzik a Rendszerújra minden darabját. Új könyvében megint a szabadság a tét, a rendszerek jönnek és mennek, épülnek és pusztulnak, de a legfőbb kérdés mindig az, hogy mit tehet bennük, alattuk vagy éppen felettük az ember. Újra meg újra meg újra.
</p>
</div>
<hr/>
<h1 id="dragomán-györgy-máglya-2020"><a name="id_1194">Dragomán, György: Máglya (2020)</a></h1>
<center>
<img alt="cover" src="https://github.com/BercziSandor/calibre_lib/raw/main/main/Dragoman%2C%20Gyorgy/Maglya%20%281194%29/cover.jpg" width="300"/>
</center>
<h2 id="letöltés-4">Letöltés</h2>
<p><a href="./../Dragoman%2C%20Gyorgy/Maglya%20%281194%29/Maglya%20-%20Dragoman%2C%20Gyorgy.epub">epub</a></p>
<h2 id="tagek-4">Tagek</h2>
<p><a href="./../_tags/csal%C3%A1dt%C3%B6rt%C3%A9net.html">családtörténet</a>, <a href="./../_tags/%C3%A9nreg%C3%A9ny.html">énregény</a>, <a href="./../_tags/erd%C3%A9ly.html">erdély</a>, <a href="./../_tags/erd%C3%A9lyi%20magyar%20szerz%C5%91.html">erdélyi magyar szerző</a>, <a href="./../_tags/gyermekkor.html">gyermekkor</a>, <a href="./../_tags/gyermekszemsz%C3%B6g.html">gyermekszemszög</a>, <a href="./../_tags/hat%C3%A1ron%20t%C3%BAli.html">határon túli</a>, <a href="./../_tags/kort%C3%A1rs.html">kortárs</a>, <a href="./../_tags/m%C3%A1gikus%20realizmus.html">mágikus realizmus</a>, <a href="./../_tags/magyar%20nyelv%C5%B1.html">magyar nyelvű</a>, <a href="./../_tags/magyar%20szerz%C5%91.html">magyar szerző</a>, <a href="./../_tags/mer%C3%ADt%C3%A9s-d%C3%ADj.html">merítés-díj</a>, <a href="./../_tags/n%C5%91i%20f%C5%91szerepl%C5%91.html">női főszereplő</a>, <a href="./../_tags/reg%C3%A9ny.html">regény</a>, <a href="./../_tags/rendszerv%C3%A1lt%C3%A1s.html">rendszerváltás</a>, <a href="./../_tags/t%C3%B6rt%C3%A9nelem.html">történelem</a>, <a href="./../_tags/sz%C3%A9pirodalom.html">szépirodalom</a></p>
<h2 id="összefoglalás-4">Összefoglalás</h2>
<div>
<p>
Mi ​történik, amikor egy ország felszabadul? Mindenki megkönnyebbül hirtelen, vagy cipeljük magunkkal a múltunk súlyát? A diktátort fejbe lőtték, rituálisan elégették az elnyomás kellékeit, de a titkokra nem derült fény, a régi reflexek pedig működnek tovább. Bármikor kitörhet újra az erőszak, mert a temetetlen múlt még fájdalmasan eleven. A tizenhárom éves Emma erős lány, tele kamaszos vadsággal. Egyszerre vesztette el az otthonát és a szüleit, de váratlanul felbukkanó nagyanyja magához veszi. Új életében mindennek tétje van: a gyásznak, a barátságnak és az első nagy szerelemnek, bármely pillanat magában hordja a katarzis lehetőségét. Emma a boszorkányos nagymamától tanulja meg a hétköznapok mágiáját és a sorsfordító szertartásokat, ám a saját ereje még ennél is nagyobb: ő talán képes nemet mondani a történelmi bűnre, és kilépni a soha-meg-nem-bocsátás véres örvényéből. A regény családtörténet és történelmi tabló egyszerre. A nyelve sűrű, mégis egyszerű, a részletek varázslatos intenzitása sodró és izgalmas történetté formálódik, leköti és nem hagyja nyugodni az olvasót. A gyermek mindent látó szeme, a kamasz mohó testisége és a felnőtt józan figyelme szövődik össze benne érzéki és érzékeny szöveggé. Rákérdez a titkokra és felébreszti a titkos tudást.
</p>
</div>
</body>
</html>
