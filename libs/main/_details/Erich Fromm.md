# <a name="id_2">Erich Fromm: Birtokolni vagy létezni? (1994)</a>
<img src="https://github.com/BercziSandor/calibre_lib/raw/main/libs/main/Erich%20Fromm/Birtokolni%20vagy%20letezni_%20%282%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Erich%20Fromm/Birtokolni%20vagy%20letezni_%20%282%29/Birtokolni%20vagy%20letezni_%20-%20Erich%20Fromm.epub)

### Tagek
etika, filozófia, humanizmus, magyar nyelvű, német szerző, szociálpszichológia, szociológia, pszichológia

### Összefoglalás
<div>
<p>A ​könyv – szerzője előszava szerint – korábbi írásainak gondolatmenetét folytatja: a mai társadalom válságát boncolgatja és felvillantja a kibontakozás lehetőségeit. A filozófus, pszichológus és szociológus szerző munkájának nagy részét a diagnózis foglalja el; fő törekvése az ember két egzisztenciális törekvésének – a birtoklásnak és a létezésnek – az elemzése. Kifejti, hogy a lételmélet nagy mesterei számára a létezés és a birtoklás közötti különbségtétel mindenkor kulcskérdés volt. Az alapvető egzisztenciális különbségek igazolására bőségesen hoz példákat a költészetből, nyelvhasználatból, Du Marais és Marx megfigyeléseiből, a fogalmak etimológiájából, a létezés filozófiai fogalmaiból, a mindennapi tapasztalatokból (tanulás, emlékezés, társalgás stb.). A bizonyítás befejezéseként az Ó- és az Újszövetség szövegeit hívja segítségül, végül pedig a 13. századi nagy német misztikus, Eckhart mester írásaiból idézi az ő értelmezését a birtoklás és a létezés fogalmáról. A könyv második része a két egzisztenciális mód alapvető különbségeinek elemzése. Fromm külön fejezetekben foglalkozik itt a birtoklás és a létezés mibenlétének elemzésével (nyereségorientált társadalom, birtoklás-erőszak-lázadás, akarat az adásra stb.), végül a birtoklás és a létezés további aspektusait latolgatja (biztonság-bizonytalanság, szolidaritás-antagonizmus, örömélvezet stb.). A könyv befejező része azt mutatja be, hogy a társadalmi változások és a társadalmi karakterváltozások között kölcsönhatás van. Kifejti azt a meggyőződését, hogy csak az emberi karakterszerkezet változása révén képzelhető el a birtoklásvágy visszaszorulása a létközpontúság javára. Végezetül felsorolja az új társadalom létrehozásához szükséges új ember karakterszerkezetének nélkülözhetetlen vonásait. A könyv az új társadalom néhány ismertetőjegyének a felvázolásával fejeződik be. – A társadalmi létformák tudományos igényű elemzése a könyv.</p></div>


# <a name="id_290">Erich Fromm: Férfi és nő (1996)</a>
<img src="https://github.com/BercziSandor/calibre_lib/raw/main/libs/main/Erich%20Fromm/Ferfi%20es%20no%20%28290%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Erich%20Fromm/Ferfi%20es%20no%20%28290%29/Ferfi%20es%20no%20-%20Erich%20Fromm.epub)

### Tagek
humanizmus, ismeretterjesztő, magyar nyelvű, német szerző, nemi szerep, társadalomkritika, társas kapcsolatok, pszichológia

### Összefoglalás
<div>
<p>A ​kis kötet Frommnak a szexualitásról kialakított elképzeléseit legpregnánsabban tükröző, javarészt a negyvenes években keletkezett tanulmányait tartalmazza. Amint az tudott, Fromm nemcsak a szexualitásnak, de az ösztönöknek is egészen más elméletét alkotta meg és alkalmazta, mint Freud. Frommnál a szexualitás ugyan az alapvető ösztönök közé tartozik (az éhséggel, szomjúsággal stb. együtt), ám hierarchikus helyét nem ez szabja meg, alapvetően az ún. pszichés ösztönök (szeretet, gyűlölet stb.) alapján felépülő karakter dönt a szexualitással kapcsolatos kérdésekben. A karakter felől közelíti meg tehát férfi-nő kapcsolatát a szerző, de mivel a karaktert társadalmi tényezők is determinálják, a szexualitás nem tárgyalható az emberiség mintegy hatezer éves történeti háttere nélkül. A kötet tanulmányai – elsősorban Bachofen matriarchatus-elméletére építve – e keretben tanulmányozzák nem és karakter, férfi és nő, szexualitás és jellem, valamint a homoszexualitás problémáit. A vázolt összefüggések miatt sikerült Frommnak – már igen korán – a mait sokban előző, empatikus képet rajzolnia a homoszexualitásról, de ezek az összefüggések magyarázzák igen jelentős meglátásait is férfiuralom, feminizmus, a szexualitás mint uralmi rendszer stb. kérdésköreiben. A kitűnően megírt, némi elmélyedéssel mindenki számára érthetőek a kötet tanulmányai.</p></div>


# <a name="id_314">Erich Fromm: Az Önmagáért való Ember (1998)</a>
<img src="https://github.com/BercziSandor/calibre_lib/raw/main/libs/main/Erich%20Fromm/Az%20Onmagaert%20valo%20Ember%20%28314%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Erich%20Fromm/Az%20Onmagaert%20valo%20Ember%20%28314%29/Az%20Onmagaert%20valo%20Ember%20-%20Erich%20Fromm.epub)

### Tagek
humanizmus, magyar nyelvű, német szerző, pszichológia, etika

### Összefoglalás
<div>
<p>Erich ​Frommot első, világhírűvé vált műve, a Menekülés a szabadság elől (1941) méltán avatta az elkötelezett és etikus tudományos gondolkodás egyik nagy alakjává. E második, 1947-ben keletkezett nagy munkája a szerző pszichoanalitikus felismerések alapján megfogalmazódott etikai nézeteit tárgyalja.<br>Fromm tudományos érdeme, hogy a pszichoanalízis jelentőségét a szociálpszichológiát illetően vizsgálta, és egy speciális karakterfogalom kifejlesztésével hidat vert a szociológia és a szociológiai jelenségek pszichoanalitikus látásmódja között. E karakterológia nem csupán az egyedi életsorsok pszichoanalízisét kínálja, de egyben az egyes társadalmi csoportok dinamikus vizsgálatát is. Ezúttal nem csak a beteg egyén az érdekes, hanem sokkal inkább az embereknek a dolgokhoz, az emberi és természeti környezethez fűződő kapcsolatainak alapmintái.<br>Fromm az általa használt karakterfogalom kialakításával már első munkáitól folyamatosan foglalkozott. Kiterjesztette a pszichoanalízis karakterértelmezésének használatát a nem terápiás és nem klinikai területekre is. Ehhez dolgozta ki a világhoz és emberekhez fűződő kapcsolat ideáltipikus alapmintáját, majd ezek után azt vizsgálta, hogy vajon ez a modell az ember gyarapodását és pszichés kiteljesedését szolgálja-e, vagy sem. A mű központi, harmadik fejezetében Fromm az egyes karakterirányultságokat írja le mint produktív, illetve a nem produktív irányultsági típusokat, és értékeli azok kihatását az ember pszichológiai fejlődésére.<br>A könyv nem pusztán Fromm karakterológiájának foglalata, hanem bő terjedelmet szentel az ember dinamikus szemléletéből következő etikai kérdéseknek is.<br>Fromm művének a „Man for Himself” címet adta, és ezzel kifejezésre juttatta humanisztikus programját. Az ő szemében létezik egy, az emberben mélyen beleivódott boldogság- és egészségvágy.<br>A könyv egyfajta humanista hitvallás, annak a hitnek a kifejeződése, hogy az ember maga a mérték és a cél is. A benne kifejtett karakteológia pedig a Fromm képviselte modern humanizmus empirikus alapját jelenti.</p></div>


# <a name="id_288">Erich Fromm: A szeretet művészete (2012)</a>
<img src="https://github.com/BercziSandor/calibre_lib/raw/main/libs/main/Erich%20Fromm/A%20szeretet%20muveszete%20%28288%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Erich%20Fromm/A%20szeretet%20muveszete%20%28288%29/A%20szeretet%20muveszete%20-%20Erich%20Fromm.epub)

### Tagek
amerikai, antropológia, filozófia, ismeretterjesztő, magyar nyelvű, német szerző, párkapcsolat, szeretet, pszichológia, társ. tudományok

### Összefoglalás
<div>
<p>Művészet-e a szeretet, vagy kellemes érzés, amit megtapasztalni a vaksors műve, olyasmi, amibe az ember, ha szerencsés, „beleesik”? Ez a könyvecske – noha az emberek többsége manapság kétségkivül az utóbbi nézetet vallja – az előbbi feltevésen alapul: a szeretés művészet, melyet meg kell tanulnunk. Ez nem könnyű, de az egyedüli lehetőség arra, hogy ebben az egyre inkább elidegenedő világban az elkülönültséget, a magányt legyőzzük, leküzdjük.</p></div>


