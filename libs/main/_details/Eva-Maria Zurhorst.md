# <a name="id_513">Eva-Maria Zurhorst: Szeresd önmagad, és mindegy, kivel élsz (2015)</a>
<img src="https://github.com/BercziSandor/calibre_lib/raw/main/libs/main/Eva-Maria%20Zurhorst/Szeresd%20onmagad%2C%20es%20mindegy%2C%20kivel%20elsz%20%28513%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Eva-Maria%20Zurhorst/Szeresd%20onmagad%2C%20es%20mindegy%2C%20kivel%20elsz%20%28513%29/Szeresd%20onmagad%2C%20es%20mindegy%2C%20ki%20-%20Eva-Maria%20Zurhorst.epub)

### Tagek
[házasság](https://github.com/berczisandor/calibre_lib/libs/main/_tags/h%c3%a1zass%c3%a1g.md), [magyar nyelvű](https://github.com/berczisandor/calibre_lib/libs/main/_tags/magyar%20nyelv%c5%b1.md), [német szerző](https://github.com/berczisandor/calibre_lib/libs/main/_tags/n%c3%a9met%20szerz%c5%91.md), [önsegítő](https://github.com/berczisandor/calibre_lib/libs/main/_tags/%c3%b6nseg%c3%adt%c5%91.md), [kommunikáció](https://github.com/berczisandor/calibre_lib/libs/main/_tags/kommunik%c3%a1ci%c3%b3.md), [önfejlesztés](https://github.com/berczisandor/calibre_lib/libs/main/_tags/%c3%b6nfejleszt%c3%a9s.md), [önismeret](https://github.com/berczisandor/calibre_lib/libs/main/_tags/%c3%b6nismeret.md), [párkapcsolat](https://github.com/berczisandor/calibre_lib/libs/main/_tags/p%c3%a1rkapcsolat.md)

### Összefoglalás
<div>
<p>„Ne ​adja fel! Tudom, hogy lehetséges. Tudom, hogy a kapcsolatai pontosan olyanná válhat, amilyenre mindig is vágyott. A sors most a kezébe adta ezt a könyvet, mely szenvedélyes védőbeszéd a házasság mellett, és csábító felhívás a párkapcsolat kalandjára. A jelenlegi kapcsolata a lehető legjobb az Ön számára – tehát használja ki! A legtöbb válás felesleges.” Eva-Maria Zurhorst<br>Az elmúlt időszak egyik legnagyobb német könyvsikerének írója alapjaiban rázza meg párkapcsolatainkról kialakított nézeteinket. Provokáló, de optimizmust sugalló kijelentéseivel korábbi viselkedésmintáink feladására biztat. Modern társadalmunkban a vásárlás, a fogyasztás és a feleslegessé vált tárgyak kidobása határozza meg napjainkat. Sajnos, ez a hozzáállás kapcsolatainkra is rányomta a bélyegét: A nem megfelelő dolgokat azonnal le kell cserélni – adott esetben a párunkat is. A házasságoknak egyre nagyobb része végződik válással, és teljesen természetesnek tekinthető, ha valaki kétszer vagy többször áll az anyakönyvvezető elé.<br>Mindenki arra vágyik, hogy a legjobbat kapja, és ezzel gyakran együttjár az az illúzió is, hogy ez fáradság nélkül is bekövetkezhet. Minél könnyebben, minél gyorsabban akarjuk elérni céljainkat, és ha a párkapcsolatunk nem úgy működik, ahogy mi szeretnénk, új társat keresünk. Hamis illúzió abban bízni, hogy a következő partnerrel majd minden más lesz – anélkül, hogy mi magunk változnánk.<br>Ha elegendő bátorság van bennünk ahhoz, hogy gyökeresen megváltoztassuk szemléletmódunkat, nagy valószínűséggel be fogjuk látni: nem a társunk az oka a problémáinknak. Pontosan ott van nagyon sok tennivalónk, ahol a legnagyobb fájdalmat, gyűlöletet, sérüléseket, hidegséget, dermedtséget vagy ellenszenvet érezzük. Ezt a munkát pedig önmagunkon kell elvégeznünk, hogy házasságunk vagy párkapcsolatunk a valódi gyógyulás és szeretet színterévé váljon.</p></div>


