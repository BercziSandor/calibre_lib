# <a name="id_1572">Böszörményi, Gyula: Leányrablás Budapesten (Ambrózy báró esetei 1) (2014)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Leanyrablas%20Budapesten%20%281572%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/Leanyrablas%20Budapesten%20%281572%29/Leanyrablas%20Budapesten%20-%20Boszormenyi%2C%20Gyula.epub)

### Tagek
[krimi](https://github.com/berczisandor/calibre_lib/blob/main/libs/main/_tags/krimi.md)

### Összefoglalás
<div>
<p>Budapest, ​1896.<br>A város a millenniumi ünnepségek lázában ég. A békebeli Monarchia minden zugából tízezerszám tódulnak az emberek, hogy megcsodálják az ezeréves Magyarország egybehordott kincseit. Köztük van a Marosvásárhelyről érkezett, 16 éves Hangay Emma kisasszony is, akinek a rendezvények második napján nyoma vész.<br>Négy évvel később titokzatos távirat érkezik az azóta is gyászoló, idős édesapa, Hangay Árpád címére: a különös üzenetet Emma, a rég halottnak hitt lány küldte! Az ekkor 17 éves Mili kisasszony, Emma húga azonnal a fővárosba utazik, hogy nővére keresésére induljon.<br>A talpraesett, éles eszű lány nem sejti, hogy midőn felszáll a vonatra, rémálmokhoz hasonló kalandok sora veszi kezdetét, melyek kibogozásában egyetlen támasza a jó hírű, ám igen zord természetű mesterdetektív, Ambrózy Richárd báró lesz.<br>„A szereplők olyan elevenek, szinte lelépnek a lapokról. Elég néhány szó, és megtörténik a csoda: máris a múlt század fordulójának lüktető világvárosában találod magad, különös, borzongató kalandok kellős közepén. Szívből ajánlom egyhangú hétköznapokra és pihentető hétvégékre!” <br>– Katona Ildikó, hivatásos könyvrajongó</p></div>


# <a name="id_1573">Böszörményi, Gyula: A Rudnay-gyilkosságok (Ambrózy báró esetei 2) (2021)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/A%20Rudnay-gyilkossagok%20%281573%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/A%20Rudnay-gyilkossagok%20%281573%29/A%20Rudnay-gyilkossagok%20-%20Boszormenyi%2C%20Gyula.epub)

### Tagek
[krimi](https://github.com/berczisandor/calibre_lib/blob/main/libs/main/_tags/krimi.md)

### Összefoglalás
<div>
<p>1900 ​ősze.<br>Budapest székesfőváros a perzsa sah látogatására készül. A titokzatos keleti uralkodó teljes udvarházával egyetemben járja be Európát, mindenhol rendkívüli érdeklődést, sőt rajongást váltva ki.<br>Rudnay Béla rendőrfőkapitányt azonban egészen más nyomasztja: számos olyan gyilkossági ügy aktája hever az asztalán, amit a legkiválóbb detektívjei sem voltak képesek felderíteni. Vajon a ferencvárosi szatócs miért ölte meg a Bécsből öngyilkossági szándékkal Budapestre érkező festőt – a frissen alkalmazott cselédlány miért mérgezte meg úrnője édesanyját, akit addig sohasem látott – a hamburgi kémiatanár miért utazott Triesztbe, hogy ott a vonaton lelőjön egy általa sohasem látott, tízéves kisfiút? A minden lében kanál Hangay Mili kisasszony és az ő morc bárója nyomozásba kezd, nem tudván, hogy életük máris veszélyben forog.<br>A Leányrablás Budapesten című, nagy sikerű regény folytatásában a szerző tíz valóban megtörtént, a korabeli sajtó által dokumentált esetre igyekszik fényt deríteni, miközben e szép, izgalmas, békebeli korban valóban élt személyek és valós helyszínek sorát szerepelteti. A nyomozás csak most veszi igazán kezdetét!<br>„Ez tényleg remek könyv, igazi minőségi szórakoztatás. Érdekes, izgalmas, hangulatos, olvasmányos. Remélem, lesz még sok része.” <br>– meseanyu az előző részről, moly.hu</p></div>


# <a name="id_1577">Böszörményi, Gyula: Beretva és tőr (Ambrózy báró esetei 2.5) (2021)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Beretva%20es%20tor%20%281577%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/Beretva%20es%20tor%20%281577%29/Beretva%20es%20tor%20-%20Boszormenyi%2C%20Gyula.epub)

### Összefoglalás
<div>
<p>1900 ​verőfényes őszén Budapest székesfővárosa a mesés Perzsia uralkodóját látja vendégül. Muzaffer ed-din Qajar egész udvartartásával utazgat Európában, két marokkal szórva a pénzt és a kitüntetéseket. A magyar fővárosban négy kellemes napot szándékozik tölteni, amiről a sajtó részletesen be is számol, ám még a szemfüles firkászok sem találnak magyarázatot néhány érthetetlen történésre.<br>Vajon a perzsa uralkodó Budapestre érkezvén miért azt tartja a legsürgetőbbnek, hogy fehérneműt vásároljon? Mi oka lemondani első napján szinte minden programját, és elzárkózni attól, hogy az ország legfőbb méltóságaival találkozzék? Rudnay Béla rendőrfőkapitány vajon miért zárja le légmentesen a Hungária nagyszállót, ahol a sah és kísérete lakik, és mi lehet a magyarázata annak, hogy a személyzet kísértetjárásról pusmog? <br>Mikor Vámbéry Ármin, a híres Kelet-kutató és Ambrózy Richárd báró is a szállodába siet, már mindenki sejtheti, hogy a háttérben sötét erők munkálkodnak – pedig Hangay Mili kisasszony még csak eztán érkezik!<br>Egy újabb, megtörtént eseményeken alapuló Ambrózy-ügy, ami A Rudnay-gyilkosságokban épp csak említésre került, ám most végre elmeséltetik!<br>„Aztabetyárkiskésitneki! Böszörményi Gyula író urat bezáratni kéretik, és addig ki nem ereszteni, amíg az utolsó kötet kéziratát elő nem teremti!” <br>– Rozsonits Judit, goodreads</p></div>


# <a name="id_1565">Böszörményi, Gyula: Ármány ​és kézfogó (Ambrózy báró esetei 3) </a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Armany%20%20es%20kezfogo%20%281565%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/Armany%20%20es%20kezfogo%20%281565%29/Armany%20%20es%20kezfogo%20-%20Boszormenyi%2C%20Gyula.epub)

### Tagek
[krimi](https://github.com/berczisandor/calibre_lib/blob/main/libs/main/_tags/krimi.md), [romantikus](https://github.com/berczisandor/calibre_lib/blob/main/libs/main/_tags/romantikus.md), [magyar](https://github.com/berczisandor/calibre_lib/blob/main/libs/main/_tags/magyar.md), [történelmi regény](https://github.com/berczisandor/calibre_lib/blob/main/libs/main/_tags/t%c3%b6rt%c3%a9nelmi%20reg%c3%a9ny.md)

### Összefoglalás
<div><div>A naptár 1900-ról lassanként 1901-re vált, miként a négy esztendővel korábban elrabolt Hangay Emma ügye is hátborzongató fordulatot vesz. Ambrózy báró, az Osztrák-Magyar Monarchia első magándetektívje és hű segítőtársa, Mili kisasszony új nyomra lel, ám az ösvény, melyre ezáltal lépnek, sokkal tüskésebb, nyaktörőbb és veszélyesebb, mint azt bármelyikük is sejtené. Vajon a morc báró miért válik egyre titokzatosabbá, sőt, kegyetlenné és gonosszá azokkal szemben, akik szeretik, s hogyan lesz képes mindezt Mili kisasszony elviselni? Mit rejt a Magyar utcai ház, miért lop lovat Mück Márika, kinek vall szerelmet Tarján Vili, és hány holttest kell még ahhoz, hogy a háttérben működő gonosztevők nehéz vasba veressenek? </div><div>A békebeli bűn- és szívügyek, melyek a Leányrablás Budapesten és A Rudnay-gyilkosságok című regényekben még homályban maradtak, most végre tán megoldásra lelnek.</div></div>


# <a name="id_1578">Böszörményi, Gyula: Bitó és borostyán (Ambrózy báró esetei 3.5) (2017)</a>
### Tagek
[magyar](https://github.com/berczisandor/calibre_lib/blob/main/libs/main/_tags/magyar.md), [krimi](https://github.com/berczisandor/calibre_lib/blob/main/libs/main/_tags/krimi.md), [történelmi regény](https://github.com/berczisandor/calibre_lib/blob/main/libs/main/_tags/t%c3%b6rt%c3%a9nelmi%20reg%c3%a9ny.md)

### Összefoglalás
<div>
<p>1900. december 10., este. <br>A Keleti indóházból útra kel az 502-es Budapest–Predeal–Bukarest vonalon közlekedő éjszakai járat, hálókocsijában a híres magánzó detektív, Ambrózy báró tanítványával, Hangay Mili kisasszonnyal, akit szigorú mestere épp száműzetésre ítélt a székesfővárosból. A fényűző, első osztályú kocsikban csupa előkelő, jómódú, kiváló modorú hölgy és úr utazik, akik legrémesebb álmaikban sem gondolnák, hogy mire megérkeznek, az egész Monarchiában csak úgy emlegetik majd az 502-es járatot, mint „a fagyos éjszakában száguldó véres szerelvényt”.<br>Az új Ambrózy-történet az Ármány és kézfogó című regény idejében játszódik, és Hangay Mili kisasszony első önállóan felderített bűnügyét meséli el.</p></div>


# <a name="id_1583">Böszörményi, Gyula: Nász és téboly (Ambrózy báró esetei 4) (2022)</a>
### Összefoglalás
<div>
<p>1894 kora tavaszán a fiatal Ambrózy Richárd báró elveszítette bal karját, és vele lelkének azon részét is, mely gyöngéd érzelmekre tette képessé. Ama borzalmas éjszaka hét esztendővel később még mindig sötét árnyat vet az Osztrák-Magyar Monarchia legismertebb magánzó detektívjének életére, és ha ez még nem volna elég, a múlt kísértetei ismét felbukkannak.<br>1901-ben Ambrózy báró nősülni készül, ám az oltárhoz vezető utat hátborzongató gyilkosságok sora szegélyezi. Vajon képes lesz-e Mili kisasszony, a detektív hű társa és tanítványa egyszerre megküzdeni a régmúlt és a jelen szörnyetegeivel?<br>Nem kétséges, hogy igen, hisz rafinériája és makacssága végtelen – ám az már közel sem tudható ily biztosan, hogy közben ő maga mit veszít el.<br>A békebeli bűn- és szívügyek végső titkai, melyek a Leányrablás Budapesten, A Rudnay-gyilkosságok és az Ármány és kézfogó című regényekben nem fedték fel magukat, a sorozat eme záró kötetében végre kilépnek a fényre.</p></div>


# <a name="id_1575">Böszörményi, Gyula: Szer'usz világ (Ambrózy báró esetei 5) (2020)</a>
### Összefoglalás
<div>
<p>1901. ​márciusa. Ambrózy Richárd bárót meglőtték. A Rókus kórház magánkórtermében élet és halál közt lebegő hírneves budapesti magánzó detektív mellett fiatal hitvese, Hangay Mili őrködik egészen addig, míg egy nap rá nem ront a rendőrség, hogy gyilkosság vádjával letartóztassa.<br>Ambrózy báró tehát „dögrováson”, a neje vizsgálati fogságban van, így látszólag senki sincs, aki a fiatal házaspárra zúduló, rémálomhoz hasonlatos cselszövés háttere után kutakodjék. Senki, csupán a kis Mück Mári, a cserfes tabáni zsebtolvajlányból lett „társaskodónő” és cseppet sem „komor” komorna, aki a maga szélütött módján kezd a nyomozásba, melynek során magával a véres kezű Pesztonkával, a századforduló Budapestjének legrettegettebb bűnözőjével találja szemben magát.<br>A rendkívül népszerű Ambrózy báró esetei című sorozat legújabb kötete bő humorral, meghökkentő fordulatokkal, számos valóban élt szereplővel és valós eseménnyel ízesített, kalandos időutazást kínál olvasóinak a korabeli Budapest legközepébe és főleg annak alvilágába.</p></div>


# <a name="id_1574">Böszörményi, Gyula: A Barnum-rejtély (Ambrózy báró esetei 6) (2021)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/A%20Barnum-rejtely%20%281574%29/cover.jpg" alt="cover" width="300"/>

### Letöltés
[pdf](https://github.com/BercziSandor/calibre_lib/raw/main/libs/main/Boszormenyi%2C%20Gyula/A%20Barnum-rejtely%20%281574%29/A%20Barnum-rejtely%20-%20Boszormenyi%2C%20Gyula.pdf)

### Összefoglalás
<div>
<p>1901. ​április 3-án hatalmas tömeg gyülekezik a Monarchia ékköveként emlegetett magyar székesfővárosban, Budapesten, a külső Kerepesi úton. A többezres csődületben inasoktól az arisztokratákig mindenféle rendű és rangú ember képviselteti magát. Reggel 6 óra 20 perckor aztán az izgalom a tetőfokára hág. A tömeg felmorajlik, a rendőrök sorfalat állva próbálják az izgága embereket hátrébb szorítani. A cinkotai vasútállomás különvágányára ekkor pöfög be az első hatalmas teherszerelvény, mely Budapestre hozza az amerikai „humbugkirály”, Barnum és Bailey kerekeken gördülő „városát”, a The Greatest Show on Eartht, vagyis A Föld legnagyobb cirkuszi látványosságát.<br>A tömegben ott van egy fiatal hölgy is, a Marosvásárhelyről származó Hangay Mili, a hírneves magánzó detektív, Ambrózy báró hitvese. És ahol ennyi ember verődik össze, ott bűnözők is akadnak szép számmal. A bűntettre pedig, mely sokkal hajmeresztőbb, mint a cirkusz bármely csodája, nem is kell sokáig várni. Szerencsére kéznél van a kor legkiválóbb „szoknyás detektívje”, Mili báróné, aki rögvest nyomozásba kezd.<br>Tessék betérni! Jó szórakozást, különleges izgalmakat!</p></div>


# <a name="id_1568">Böszörményi, Gyula: Gergő és az álomfogók (Gergő-regények 1) (2018)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Gergo%20es%20az%20alomfogok%20%281568%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/Gergo%20es%20az%20alomfogok%20%281568%29/Gergo%20es%20az%20alomfogok%20-%20Boszormenyi%2C%20Gyula.epub)

### Összefoglalás
<div>
<p>Ki ne vágyna rá, hogy esténként, mikor elalszik, egy beszélő farkaskölyök szegődjön mellé álmában, és elkísérje kalandozásaiban? Az Álomfogó hőse, Gergő viszont egyáltalán nem kívánja a farkaskölyök társaságát, mint ahogy azt se, hogy az általa csak Bolhásnak becézett segítőjével együtt vágjon keresztül az álmok néha mulatságos, máskor fenyegető erdején. Gergő családja váratlanul meghívót kap a Vajákosok, Táltosok, Énekmondók, Sámánok és Egyéb Révülők Találkozójára. Az Álomfogó színes, kavargó világba repíti olvasóját, de hétköznapi gondjainkra ad választ.</p></div>


# <a name="id_1566">Böszörményi, Gyula: Gergő és a bűbájketrec (Gergő-regények 2) (2012)</a>
### Összefoglalás
<div>
<p>Kedves ​Gyula! Bocsánat a nem túl hivatalos megszólításért, de mióta Gergő-Farkassal, a Botlik-Réti családdal Apollóniával és a többiekkel megismerkedtünk, úgy tűnik: Veled is találkozhatunk mindig, ha a Csipetke utcába tévedünk, ha a Bagoly-bükki-völgybe révülünk, vagy az előkelő szálloda parkolójában fölismerni véljük Rúzspirost.<br>Közönséges ébernek érthetetlenül nevetséges, de Neked bizonyosan magától értetődő, ahogy megismerkedtünk Veled. Karácsony előtt nem sokkal hallottam egy beszélgetést a rádióban a Gergő és az álomfogók című könyvedről és megvettem. Aztán a dermesztő és szürke januári esték egyikén megkértem a páromat, hogy kezdje el felolvasni. Akkor még azt sem tudtuk, hogy a varázslatot nem ketten, hanem már hárman élvezzük; egy tündérpalántával megajándékozva révültünk egyik fejezetből a másikba. Így a szeptemberben megszületendő pici lányunk ezt a valóság-mesét hallgatta először végig.<br>Köszönjük, hogy megírtad nekünk ezt a könyvet: fölébresztett bennünk sok jót, elaltatott vagy legalábbis elviselhetővé tett sok bennünk rejlő gonoszt, még tartalmasabbá tette amúgy sem érzelemsivár életünket.<br>Minden jót kívánok Neked:<br>Gyulainé Hárs Gyöngyi</p></div>


# <a name="id_1567">Böszörményi, Gyula: Gergő és a táltosviadal (Gergő-regények 3) (2012)</a>
### Összefoglalás
<div>
<p>Mélységesen ​téved, aki azt hiszi, hogy a 2-es metrót felújítás miatt zárták le a nyáron. A rég elfeledett tündérvilág képviselői okoznák zavart a különböző állomásokon: az általuk megszállt emberek rengeteg galibát okoznak. A sámántanoncokra vár a feladat, hogy rendet teremtsenek. Csakhogy az Álomvilág nagy bajban van. Nem működik a Világfa, bezárultak az Ébredés Ajtajai. Amikor Gergő az éberek világát felforgató tündérek nyomába ered, az Álomvilágban reked. Két tündér társaságában utazik a Világfán, hogy megtalálja Kende táltost, és visszajusson a valóságba.<br>A magyar és kelta mitológia bájos keveredésével türdérfiak, tündérlányok, francok, leprikónok és más aprónép segíti és akadályozza hőseinket. Az immár sámánná és valódi bűbájossá érő Gergő és Zsófi feladata, hogy megmentse a világot, segítsen Kende táltósnak megszabadulni lelke sötét felétől, és az Égi Atyácska trónusa elé járulni a Göncöl szekerén. A két főszereplő most teszi meg az első lépéseit a felnőtté válás felé, megismerkednek a halállal, az elmúlással, a csalódással és a szerelemmel.<br>A nagy sikerű Gergő és az álomfogók sorozat újabb darabja, a Gergő és a táltosviadal ugyanolyan fordulatos, humoros, izgalmas, mint az első két kötet, azonban a szerző – mint mindig – most is egy sor szokatlan fordulattal kedveskedik olvasóinak. A Gergő és az álomfogók világának rajongói most se fognak csalódni.</p></div>


# <a name="id_1569">Böszörményi, Gyula: Gergő és az álomvámpírok 1 (Gergő-regények 4) (2013)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Gergo%20es%20az%20alomvampirok%201%20%281569%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/Gergo%20es%20az%20alomvampirok%201%20%281569%29/Gergo%20es%20az%20alomvampirok%201%20-%20Boszormenyi%2C%20Gyula.epub)

# <a name="id_1570">Böszörményi, Gyula: Gergő és az álomvámpírok 2 (Gergő-regények 5) (2013)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Gergo%20es%20az%20alomvampirok%202%20%281570%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/Gergo%20es%20az%20alomvampirok%202%20%281570%29/Gergo%20es%20az%20alomvampirok%202%20-%20Boszormenyi%2C%20Gyula.epub)

# <a name="id_1576">Böszörményi, Gyula: Az elveszett történet (Jonatán kalandjai 1) (2006)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Az%20elveszett%20tortenet%20%281576%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/Az%20elveszett%20tortenet%20%281576%29/Az%20elveszett%20tortenet%20-%20Boszormenyi%2C%20Gyula.epub)

### Összefoglalás
<div>
<p>„Galagonya szinte beleolvadt a falba, miközben keze rátapadt a mobilra. Mikor azonban Jonatán elrobogott mellette, s közben rámosolygott, a lány félelmei hirtelen semmivé lettek. ” Teljesen meghülyültem? Ez a hapsi nem lökött! Cseppet sem az! Csak épp olyan dolgokról beszél, amikről én még soha nem hallottam. Életem legnagyobb kalandjában vehetek részt, ha… Ha van elég bátorságom hozzá” – gondolta Galagonya, s a keze elengedte a mobilt."<br>Jonatán ma már százezrek ismerőse. De ki valójában ez a fiú, aki a Könyvmolyképzőt ihlette? Honnan jött, merre tart? Most megismerheted néhány meghökkentő titkát.</p></div>


# <a name="id_1563">Böszörményi, Gyula: A Gutenberg Lovagrend (Jonatán kalandjai 2) (2007)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/A%20Gutenberg%20Lovagrend%20%281563%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/A%20Gutenberg%20Lovagrend%20%281563%29/A%20Gutenberg%20Lovagrend%20-%20Boszormenyi%2C%20Gyula.epub)

### Összefoglalás
<div>
<p>Egy fiú aki a távoli jövő égben lebegő Budapestjének lakója… <br>Egy lány, aki a jelenből képes majd' 800 évet utazni, hogy megtalálja a boldogságot… <br>Egy titokzatos lény, aki bérmágusok, gépesített rabszolgák segítségével vágyik nősülni, és legszívesebben minden könyvet elégetne… <br>S a történet, mely korábban elveszett, most megkerül, és még csak most kezdődik igazán!</p></div>


# <a name="id_1564">Böszörményi, Gyula: Árnyvadászok (Jonatán kalandjai 3) (2008)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Arnyvadaszok%20%281564%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/Arnyvadaszok%20%281564%29/Arnyvadaszok%20-%20Boszormenyi%2C%20Gyula.epub)

### Összefoglalás
<div>
<p>A végső összecsapás elkerülhetetlen! Jonatán, a jövőből jött fiú nem ismer tréfát, ha jó könyvekről, s az azokat elpusztítani akaró Üpszilonról van szó. Galagonyával ezúttal a XV. századba jutnak vissza. Várja őket a rettenetes Árny és a Nagy Leszámolás…</p></div>


# <a name="id_1581">Böszörményi, Gyula: Lúzer Rádió, Budapest! (Lúzer Rádió 1) (2016)</a>
### Tagek
[ifjúsági](https://github.com/berczisandor/calibre_lib/blob/main/libs/main/_tags/ifj%c3%bas%c3%a1gi.md)

### Összefoglalás
Marcel 13 éves, mikor a családjával a „Nyócker” színes, zajos, rémisztően forgatagos világába költözik. Mikor a vén bérház padlásán rátalál Volna-K-ra, az ősi rádió adó-vevőre, ötlete támad: félelmeit, örömeit, gondolatait mind az éterbe küldi, miközben az elhagyatott templom titkát is megfejti. A Lúzer rádió az Égigérő fű, a Keménykalap és Krumpliorr és a Szeleburdi család sokak által szeretett világába repíti el az olvasót.


# <a name="id_1582">Böszörményi, Gyula: Monyákos Tuba a Lidérc Árvák Fészkében (Monyákos Tuba-történetek 1) (2007)</a>
### Összefoglalás
<div>
<p>Gergő és az álomfogók története lezárult – Monyákos Tubáé azonban csak most kezdődik el! Mit tegyen a lidérc, ha az igázgatására bízott intézetbe egy csúf napon beutalják a varázstörténelem eddigi legveszedelmesebb bűnözőjét? Mit tegyen, ha ez az elvetemült alak csupán 15 éves, és ráadásul éber, azaz látszólag tökéletesen varázstalan ember? Kínos helyzet, különösen, mivel az Igázóba – Igencsak Gondverte Álomlények Zártosztályi Óvhelye, mely valójában egyszerre börtön és nevelőintézet – eleddig még egyszer sem utaltak be embergyereket. A komor falak között akadnak zsebtolvaj lidércek, álomcsempész gnómok,csalásért leültetett mit-mit-kék, s ez így is van rendjén. Monyákos Tuba, a bölcs főigázgató látszólag lehetetlenre vállalkozik, mikor az elvetemült embergyereket a gondjaiba veszi. Módszere különös és szokatlan: úgy dönt, hogy elmeséli neki élete történetét – hátha az éber kölyök okul belőle.</p></div>


# <a name="id_1571">Böszörményi, Gyula: Monyákos Tuba és a csatornalidércek (Monyákos Tuba-történetek 2) (2021)</a>
### Összefoglalás
<div>
<p>Mit tegyen a kölyöklidérc, ha egy szép napon – miután sikerült megszöknie a Lidérc Árvák Fészkéből – azon kapja magát, hogy bűbájjal terhes sorsa Budapest csatornáinak mélyére vetette? Mit tegyen, ha olyan csóró, hogy már-már kilátszik a nadrágból a feneke (ami lidércéknél se üdvös!), és egyetlen segítőkész rokonra sem lel? Valóban kellemetlen helyzet, különösen, mivel a Lipótvárosi Lidércklán által üzemeltetett úszó szigetváros lakói, kik közé hősünk keveredett, nem épp mimózalelkű kiscserkészek.</p></div>


# <a name="id_1588">Böszörményi, Gyula: Monyákos Tuba, a pipamocsok-lidérc élettörténete (Monyákos Tuba-történetek 3) (2010)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Monyakos%20Tuba%2C%20a%20pipamocsok-liderc%20%281588%29/cover.jpg" alt="cover" width="300"/>

### Letöltés
[pdf](https://github.com/BercziSandor/calibre_lib/raw/main/libs/main/Boszormenyi%2C%20Gyula/Monyakos%20Tuba%2C%20a%20pipamocsok-liderc%20%281588%29/Monyakos%20Tuba%2C%20a%20pipamocsok-lid%20-%20Boszormenyi%20Gyula.pdf)

# <a name="id_1587">Böszörményi, Gyula: Ütközet a Meridim felett (Mysterious 1) (2004)</a>
### Összefoglalás
<div>
<p>A ​Krisztus-esemény után 2842-ben járunk. A galaxis forrong, a legtöbb bolygón, s a köztes terekben kisebb-nagyobb viszályok, villongások, belharcok dúlnak a helyi kiskirályok, demokráciák, szövetségek, mutánsok és emberek között. Ez a kolóniaháborúk kora, amikor az emberiség igyekszik megvetni a lábát a von Anstetten démoncsászárok által „gazdátlanul” hagyott világban. A felderítőhajók ismeretlen vidékeket kutatnak át, és amikor lakható bolygókra lelnek, a túlzsúfolt háttérvilágokból nyomban személyszállító óriások tömege indul, hogy benépesítsék azokat. A fiatal emberi kolóniákon úgy teremnek a hősök, mint a történelemben még soha, hiszen a rendkívüli megpróbáltatásokat csakis rendkívüli emberek képesek túlélni. <br>A Korgerán unió űrhadereje háborúban áll a mutáns Horong Plantunium retteget flottájával, s az első csatát már el is vesztette. A fanatikus, egyetlen és rendkívül intelligens horongok célja, hogy kisöpörjék saját űrszektorukból az épp csak letelepedett embereket. Ennek leggyorsabb módja pedig az, ha gyors csapást mérnek a jelentéktelennek tetsző előretolt emberi hídfőállásra, a Meridium-rendszerre, mely hirtelen a galaxis e szeletének legfontosabb pontjává válik. Ez a történet a kolóniaháborúk egyik legjelentősebb flottaütközetéről szól, melyben mutánsok és emberek, fegyverek és filozófiák csapnak össze. S bár az űrben iszonyú csata dúl, egyik fél sem sejti, hogy a háttérben az egész történelem, a jövő változatlansága a tét.</p></div>


# <a name="id_1585">Böszörményi, Gyula: 3… 2… 1… (Rémálom könyvek 1) (2009)</a>
### Összefoglalás
<div>
<p>A ​9… 8… 7…-tel valami elkezdődött, valami felébredt, s aki mert, az szembenézett vele.<br>A 6… 5… 4…-el Lilith sorsa – amit az olvasók szavazatai határoztak meg – a teljes magány lett. Miután elveszítette a szüleit és a legjobb barátait, démonvadásszá vált, s az ő kezébe került a Város jövője.<br>Most pedig elérkezett a végső visszaszámlálás utolsó néhány pillanata. Ebben a kötetben Lilith története ismét csak úgy folytatódik, ahogy azt az olvasók akarták. A Város teljhatalmú ura a Fenevad, aki démonlégiói élén uralkodik, rabszolgasorba taszítva az embereket. Csupán néhány kisebb grufti osztag tart még ki, őrizve és csendben terjesztve a Tudást arról, hogy van még remény.<br>Legalábbis, míg áruló nem férkőzik közéjük!<br>S mikor eljön az igazság pillanata, kiderül, hogy a gruftik, darkok és gótok, kiknek éjfekete szeme valóban látja a köztünk élő démonokat, képesek lesznek-e kitartani, vagy maguk is a Sötétség hatalmába kerülnek. Óra kattan, mutatója rezzen: az éj legsötétebb órája jött el.</p></div>


# <a name="id_1589">Böszörményi, Gyula: Rúvel hegyi legenda (Rúvel hegy 1) (2005)</a>
<img src="https://github.com/BercziSandor/calibre_lib/raw/main/libs/main/Boszormenyi%2C%20Gyula/Ruvel%20hegyi%20legenda%20%281589%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/libs/main/Boszormenyi%2C%20Gyula/Ruvel%20hegyi%20legenda%20%281589%29/Ruvel%20hegyi%20legenda%20-%20Boszormenyi%2C%20Gyula.epub)

### Tagek
[gyermek- és ifjúsági irodalom](https://github.com/berczisandor/calibre_lib/blob/main/libs/main/_tags/gyermek-%20%c3%a9s%20ifj%c3%bas%c3%a1gi%20irodalom.md), [ifjúsági](https://github.com/berczisandor/calibre_lib/blob/main/libs/main/_tags/ifj%c3%bas%c3%a1gi.md), [kaland](https://github.com/berczisandor/calibre_lib/blob/main/libs/main/_tags/kaland.md), [kalandregény](https://github.com/berczisandor/calibre_lib/blob/main/libs/main/_tags/kalandreg%c3%a9ny.md), [kortárs](https://github.com/berczisandor/calibre_lib/blob/main/libs/main/_tags/kort%c3%a1rs.md), [magyar nyelvű](https://github.com/berczisandor/calibre_lib/blob/main/libs/main/_tags/magyar%20nyelv%c5%b1.md), [magyar szerző](https://github.com/berczisandor/calibre_lib/blob/main/libs/main/_tags/magyar%20szerz%c5%91.md), [mese](https://github.com/berczisandor/calibre_lib/blob/main/libs/main/_tags/mese.md), [meseregény](https://github.com/berczisandor/calibre_lib/blob/main/libs/main/_tags/mesereg%c3%a9ny.md), [regény](https://github.com/berczisandor/calibre_lib/blob/main/libs/main/_tags/reg%c3%a9ny.md), [sorozat része](https://github.com/berczisandor/calibre_lib/blob/main/libs/main/_tags/sorozat%20r%c3%a9sze.md), [fantasy](https://github.com/berczisandor/calibre_lib/blob/main/libs/main/_tags/fantasy.md)

### Összefoglalás
<div>
<p>A ​Tetejetlen Fa nem más, mint a MINDEN. A látható világon kívül magán hordja a láthatatlan világok sorát is: a legendák földjét, a sötét Alsó Világot, az Álmok Földjét, a regék ligeteit. <br>Aki képes révülni a Tetejetlen Fán, vagyis belefeledkezve olvasni egy-egy történetet, az elutazhat a Világfa lombjának levelein, törzsének repedéseiben, tövének gyökérszálain gubbasztó álomvilágokba. <br>S íme, most új hajtással lett gazdagabb az Álomfogó-történetek levélcsoportja! <br>Ezüstujjú Balajtár, az álomvarázsló, aki együtt kalandozott Bogi fia, Farkassal, most ellátogat az Ősök Városába, hogy megismerje a Rúvel hegy mélyén élő különös népet. A galetkik egyetlen más álomlényre sem hasonlítanak. Képesek bűvös hatalmukkal összegyűjteni a lélekenergiát, s azzal olyanná fejleszteni a saját testüket, amilyenné csak szeretnék. A galetkik a hegyek mélyén élnek, mert az Ellenség évszázadokkal korábban elfoglalta bolygójuk felszínét. Most a sötét barlangjáratok urai, akik között varázslók, tudósok, bölcsek épp úgy akadnak, mint bűvös hangú bárdok, huncut tolvajok és asztrálutazók. <br>Révülj velünk a Gyökérszintre, ismerd meg a galetki nép regéjét!</p></div>


# <a name="id_1584">Böszörményi, Gyula: Zsófi és az ősboszorkány (Zsófi-regények 1) (2008)</a>
### Összefoglalás
<div>
<p>Botlik ​Zsófi átlagos budapesti lány. Látszólag. Aki azonban ismeri a sámánok, táltosok, vagyis a dob szavával révülő bűbájosok világát, az jól tudja, hogy Botlik Zsófi valójában Farkas Húga, másnéven Büvellő, a Rontásűzők és Szörnyszivatók Árnyjurtájának tanulója. E vaskos kötetben az olvasó mindjárt három történetet talál. Látszólag. Aki azonban elolvassa, az hamar rájön, hogy a fiatal, tapasztalatlan, de nagyon is talpraesett rontásűző lánynak valójában mindhárom kaland során ugyanazzal a rettenetes ellenféllel kell szembenéznie. Ő Lúdvérc, az ősboszorkány, aki még soha nem engedte ki élve a karmai közül azt, akire rontást kívánt szórni. E könyv lapjain pedig Büvellőre veti ki bűvhálóját, hol a csodákkal teli erdélyi Havasokban, hol a rémségekkel zsúfolt Boszorkánypláza sötét folyosóin, hol pedig az ártó és segítő szellemektől nyüzsgő Tetejetlen Fán! <br>A GERGŐ ÉS AZ ÁLOMFOGÓK c. nagysikerű regénysorozat főhősének húga, Zsófi, akit a Világfán Büvellőként (a lány, aki bűbájjal játszadozik) ismernek önálló kalandjai. Révülj vele Te is a varázslatos Erdélyben, a Boszorkányplázában és a Tetejetlen Fán!</p></div>


# <a name="id_1579">Böszörményi, Gyula: Dávid király asszonya (2003)</a>
### Összefoglalás
<div>
<p>A regény egy férfiról szól, aki félig nő. Vagy legalábbis a lelke nő. Talán csak a magánéletében szökhet meg, vagy legalábbis azt hiszi, hogy megszökhet. De a sorsát végül nem kerülheti el, hiszen király. A könyv híven követi a bibliai eseményeket, csak persze sajátos értelmezésben. Már csak azért is, mert Böszörményi Gyula, aki a Kucóval és a Gergő és az álomfogókkal már bizonyított, egy történelmi köntösbe öltöztetett, ízig-vérig mai történetet írt.</p></div>


