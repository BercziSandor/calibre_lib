#### <a name="id_1670">Raana Raas: Az Ogfák Vöröse (2005)</a>
<img src="https://github.com/BercziSandor/calibre_lib/raw/main/Raana%20Raas/Az%20Ogfak%20Vorose%20%281670%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Raana%20Raas/Az%20Ogfak%20Vorose%20%281670%29/Az%20Ogfak%20Vorose%20-%20Raana%20Raas.epub)
<div>
<p>Az év meglepetéskönyve, fantasztikus történet egy fantasztikus írótól! A Csodaidők világa különös, futurisztikus, gazdag fantáziával megalkotott világ. Sem rosszabb, sem jobb, mint a miénk, csak éppen más. Amikor azonban átlépsz ebbe a világba, ahol már több bolygón él az emberiség, mégsem csak álmélkodni fogsz, sok mindent ismerősnek is találsz. Mi még ugyan nem utazunk naprendszerek között, nem lépdelünk narancsszín gyepen vörös levelű fák árnyékában, nem ismerjük a háromdimenziós sakkot vagy a holokapcsolat döbbenetes lehetőségeit, de jól értjük az árvaházban növekvő Judy vágyait, a zsarnoki apa ellen lázadó Yaan indulatát, s Giin, a tekintélyes közösségi és szellemi vezető vívódásait. És ismerősök a családi erőterek is, ismerős a hagyományőrzés fészekmelege, a fiatalok forrófejűsége, a nagypolitika boszorkánykonyhája. A Csodaidők nagyregény; egy családé is, egy világé is. Észrevétlenül ragad magával ez a világ sodró erejű cselekményével, fantasztikus lüktetésével.</p></div>

#### <a name="id_1671">Raana Raas: Kiszakadtak (2007)</a>
<img src="https://github.com/BercziSandor/calibre_lib/raw/main/Raana%20Raas/Kiszakadtak%20%281671%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Raana%20Raas/Kiszakadtak%20%281671%29/Kiszakadtak%20-%20Raana%20Raas.epub)
<div>
<p>A Csodaidők nagyregény; egy családé is, egy világé is. Hősei ugyan kétezer évvel később élnek, naprendszerek között utaznak és e hatalmas távolságokat átívelő kép- és hangkapcsolatot tartanak, de érzelmeik, indulataik, céljaik rokonok a miénkkel. A Kiszakadtak alcímű második kötetben is a három főhős életén keresztül tárul fel ez a különös, egyszerre vonzó és felkavaró világ. Judyt, a különleges tehetségű fiatal nőt a hagyományoknak megfelelően apjának kell férjhez adnia. Giin, az apa a gazdasági nagyhatalomnak számító családi válalkozás feje és galaxis-szerte ismert politikus, szellemi vezető. Megosztó személyiség, állásfoglalásaival a kaven közösségéből való kizárását kockáztatja. Ezt a közösséget önként hagyta el Yaan – új, kiszakadt nevén Paul akiből magasan képzett katona lesz egy olyan hatalom szolgálatában, amelyik megtagadott családját is létében veszélyezteti.</p></div>

#### <a name="id_1672">Raana Raas: Árulás (2008)</a>
<img src="https://github.com/BercziSandor/calibre_lib/raw/main/Raana%20Raas/Arulas%20%281672%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Raana%20Raas/Arulas%20%281672%29/Arulas%20-%20Raana%20Raas.epub)
<div>
<p>Az Alfa elfoglalása utáni pár év tűzszünet lehetőséget adott arra, hogy hőseink – amennyire lehet – rendezzék az életüket. Judy, aki régi nevén rejtőzött el, a CSU-1-en tanul, Giin a szabad államok kormányaiba beépült SE-tagokra vadászik, Yaan pedig két kislányát neveli a feleségével. A háború azonban újra fellángol, és hamarosan mindhárman a csatatéren találják magukat, ráadásul nem is mindig az egymással szembenéző seregek soraiban.<br>A háború alakulását a háttérben zajló árulások legalább annyira befolyásolják, mint maga a harc, de a politikai színtér mellett a Raas családnak szembe kell néznie saját árulóival is, és van, akit végül azok árulnak el, akikre az életét is rábízta volna.<br>A Csodaidők nagyregény; egy családé is, egy világé is. Észrevétlenül ragad magával sodró erejű cselekményével, fantasztikus lüktetésével.</p></div>

#### <a name="id_1673">Raana Raas: Hazatérők (2009)</a>
<img src="https://github.com/BercziSandor/calibre_lib/raw/main/Raana%20Raas/Hazaterok%20%281673%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Raana%20Raas/Hazaterok%20%281673%29/Hazaterok%20-%20Raana%20Raas.epub)
<div>
<p>Yaan bebörtönzése után a Csillagunió hódításai megrekedtek ugyan, a küzdelmeknek azonban még nincs vége. Judy megtudja, hogy fia súlyos beteg, és kétségbeesetten veti magát a gyógymód megtalálását célzó kutatásba, mely végül messzebb sodorja otthonától, mint valaha álmodta volna. Az Oderut hosszas habozás után belép a háborúba, fővezérnek Giint szeretnék megnyerni, azonban felesége betegsége miatt nem akar közügyekkel foglalkozni. Amikor végül újra fellángolnak a harcok, Yaannak ismét szembe kell néznie az övéivel - de saját magával is számot kell vetnie. A Csodaidők nagyregény; egy családé is, egy világé is. Észrevétlenül ragad magával sodró erejű cselekményével, fantasztikus lüktetésével.</p></div>

#### <a name="id_1674">Raana Raas: Elágazó utak (2011)</a>
<img src="https://github.com/BercziSandor/calibre_lib/raw/main/Raana%20Raas/Elagazo%20utak%20%281674%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Raana%20Raas/Elagazo%20utak%20%281674%29/Elagazo%20utak%20-%20Raana%20Raas.epub)
<div>
<p>A „Mi lett volna, ha” kérdésre nincs válasz. Pedig sokszor szeretnénk tudni. Az irodalom lehetőséget ad arra, hogy eljátsszunk ezzel a kérdéssel. Az Időcsodák ennek a játéknak az eredménye.<br>Mi lett volna, ha Yaan nem sokkal tizennyolc éves kora előtt leül, hogy meghallgassa a másik felet is? Döntése, hogy nem szakad ki, milyen változásokat okoz szerettei és tágabb környezete életében? Képes-e egy ember döntése a történelmet megváltoztatni – és ha igen, elképzelhető-e, hogy egy jobbnak tartott döntésnek sokkal fájdalmasabbak lesznek a következményei?</p></div>

#### <a name="id_1675">Raana Raas: Ellenállók (2012)</a>
<img src="https://github.com/BercziSandor/calibre_lib/raw/main/Raana%20Raas/Ellenallok%20%281675%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Raana%20Raas/Ellenallok%20%281675%29/Ellenallok%20-%20Raana%20Raas.epub)
<div>
<p>Ahogy múlik az idő, egyre nagyobbra nő a különbség aközött, ami volt, és ami lehetett volna…<br>Az Időcsodák „mi lett volna, ha” univerzumában a három főhős most már egészen más helyzetből próbál ellenállni az életére törő hatalomnak.<br>Judy safirnak készül, de tőle független események miatt újra és újra tanulmányai megszakítására kényszerül. Eközben, bármennyire szeretne távolságot tartani az őt és apját visszautasító Raas családtól, egyre közelebb kerül hozzá.<br>Giin, akit korábban családja a Kavenen kívülre szorított, ezúttal a kiszakadtak közösségéből is kihullik, és koholt vádak miatt börtönbe kerül.<br>Yaan – érzései szerint hiába – próbál megfelelni szűkebb és tágabb családjának, egyre nagyobb bukásokkal kell szembenéznie.<br>A háború pedig közeledik.</p></div>

#### <a name="id_1676">Raana Raas: Menekülők (2017)</a>
<img src="https://github.com/BercziSandor/calibre_lib/raw/main/Raana%20Raas/Menekulok%20%281676%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Raana%20Raas/Menekulok%20%281676%29/Menekulok%20-%20Raana%20Raas.epub)
<div>
<p>Ahogy múlik az idő, egyre nagyobbra nő a különbség aközött, ami volt, és ami lehetett volna…<br>Judy többgyermekes anyaként és a Raas család fejeként, külsős családi kapcsolatai segítségével igyekszik nemcsak családját, de az egész alfai Kavent megmenteni a küszöbön álló világégés elől.<br>Giin, a börtönviselt mazdra életében nem először éli át, hogy még a szövetségesei is csupán bábunak tekintik saját játszmájukban. És hiába van ezzel tisztában, nem képes kilépni belőle.<br>Yaan útja sem arra fordul, amerre gondolta. Kényszerpályán mozgó életében megnyer sok olyan dolgot, amelyre sosem vágyott – és elveszít szinte mindent, amiért pedig az életét is odaadta volna.<br>Ami mindhármukban közös: tisztában vannak azzal, hogy az ellenállás esélytelen.<br>De sokszor a menekülés is az.</p></div>

