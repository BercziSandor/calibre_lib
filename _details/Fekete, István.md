#### <a name="id_121">Fekete, István: Tüskevár (2018)</a>
<img src="https://github.com/BercziSandor/calibre_lib/raw/main/Fekete%2C%20Istvan/Tuskevar%20%28121%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Tuskevar%20%28121%29/Tuskevar%20-%20Fekete%2C%20Istvan.epub)

Összefoglalás:
Egy vakáció története elvenedik meg a regény lapjain, mégpedig egy olyan vakációé, amilyenről minden fiú álmodik. Két pesti diák -Tutajos és Bütyök – a Kis-Balaton sás- és nádrengetegében tölti a szünidőt, Matula Gergelyt, az öreg pákászt bízzák meg a fiúk nevelésével. Gergő bácsi, aki úgy ismeri a nádak, sások, tocsogók és tavak vadregényes vidékét, mint a tenyerét, szárnya alá veszi a városi gyerekeket, és kijáratja velük a természet és valóság nehéz, de sok örömet, igaz élményt tartogató nyári iskoláját. Halászat, vadászat, egy kis híján tragikus kimenetelű nyári vihar, a török időkbeli Tüskevár felfedezése, egy leheletfinoman bontakozó gyerekszerelem – csak úgy rohannak a napok. Mire a vakáció véget ér, a két fiút szinte kicserélték, búcsújuk a berektől fájó, de nem végleges: a téli szünidőben visszajönnek. A két fiú története az író Téli berek című regényében folytatódik.

#### <a name="id_267">Fekete, István: Téli berek (2007)</a>
<img src="https://github.com/BercziSandor/calibre_lib/raw/main/Fekete%2C%20Istvan/Teli%20berek%20%28267%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Teli%20berek%20%28267%29/Teli%20berek%20-%20Fekete%2C%20Istvan.epub)

Összefoglalás:
Fekete István Tüskevárának olvasói bizonyára emlékeznek még Tutajos és Bütyök – becsületes nevükön Ladó Gyula Lajos és Pondoray Béla hetedik osztályos tanulók – vakációjának történetére. István bácsi, az állami gazdaság agronómusa szeretné szívóssá edzeni elkényeztetett unokaöccsét, ezért Matula Gergelyt bízza meg a fiúk nevelésével. A berekbeli élet lefarag minden nagyzolást és nyegleséget a két pesti kamaszról, és Tutajos, elbúcsúzva a nyártól, Matula véleménye szerint is „felsőbb osztályba léphet”. Ez a felsőbb osztály a „téli berek”, amely teljes szépségében tárul fel Matula két védence előtt. A szabadjára engedett fiúk önként vállalt fegyelemmel kerülik ki a vadász-halász élet buktatóit, s mire véget ér a vakáció, Matula két egész ember, két komoly fiatal férfi kezét szorítja meg búcsúzóul.

#### <a name="id_122">Fekete, István: Kele / Vuk (1987)</a>
<img src="https://github.com/BercziSandor/calibre_lib/raw/main/Fekete%2C%20Istvan/Kele%20_%20Vuk%20%28122%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Kele%20_%20Vuk%20%28122%29/Kele%20_%20Vuk%20-%20Fekete%2C%20Istvan.epub)

Összefoglalás:
KELE
Megsebesül ​egy gólya, nem tarthat a többiekkel Afrikába. Hogyan veszi gondjába az ember, hogyan szokik össze a háziállatokkal, hogyan vészeli át a telet, milyen ösztönöket ráz fel benne a tavasz és a nyár – ezt mondja el vonzóan és költőien Fekete István, a természeti világ és falusi élet avatott ismerője. Nemcsak a vadon élő és ősidők óta emberhez szelídült állatok találkozásáról van szó azonban. Nemcsak a házőrző kutya, a csacsi és a ló meg tehén tárgyalja meg életének apró-cseprő gondját és baját Kelével, a sérült szárnyú és következésképpen túlzottan érzékeny, szilajul gyanakvó gólyával. Itt az ember is a természet egészének szerves részeként él falusi környezetében. 
VUK
A rókavárban szuszog nyolc rókakölyök. Kag és Iny, az apa- és anyaróka gyönyörködve nézik őket. Ott van közöttük Vuk is, ő a legéletrevalóbb, az öregapja vére van benne, aki a maga idején az első volt a rókanemzetségben. A kölykök lassan növekednek, de váratlanul szörnyű dolog történik: az ember legveszedelmesebb fajtája, a villámló fegyverrel járó vadász rátalál a rókavárra, s ez az egész család pusztulását jelenti. Csak Vuk marad életben, csodával határos módon, meg egyik húgocskája – de az rabságba kerül. Sok kemény harcot kell vívnia, sok mindent kell megtanulnia, míg végül híres vadász, a rókanemzetség dísze válik belőle.

#### <a name="id_731">Fekete, István: Karácsonyi látogatók (1989)</a>
<img src="https://github.com/BercziSandor/calibre_lib/raw/main/Fekete%2C%20Istvan/Karacsonyi%20latogatok%20%28731%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Karacsonyi%20latogatok%20%28731%29/Karacsonyi%20latogatok%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Karacsonyi%20latogatok%20%28731%29/Karacsonyi%20latogatok%20-%20Fekete%2C%20Istvan.pdf)

Összefoglalás:
Olvadásszagú tavaszban hazalátogat szülőfalujába a már húsz éve távol élő író, és találkozik öreg dajkájával, Rozi nénivel. Régi húsvétok emléke kavarodik fel a múltból, nagy harangozások története, amikor a padlás résein át ájtatos vénasszonyokat riogatott a rosszcsont kölyök. A kezdő borkóstolók csodálatos élmények részesei a pinceszerben egy bátor és lehetetlen délutánon. Szépséges, ragyogó őszidőkön szárnyakat kap az elmenekült szúrt disznó, s a gazda meg a böllér meglöveti a vadásszal a szomszédék kocáját, a gazdasszony mélységes kétségbeesésére. Hogyan akadt össze nagymama kislánykorában Király Ferkóval, a környék leghíresebb betyárjával? Hogyan szerezte meg előnevét „Könyves” Berta Jancsi? Erről és még sok más érdekes és szívmelengetően szép, megható vagy vidám eseményről szól a híres író új novellagyűjteménye, amelyben csupa kötetben még napvilágot nem látott elbeszélés jelenik meg.

#### <a name="id_727">Fekete, István: Derengő hajnal: regény (1994)</a>
<img src="https://github.com/BercziSandor/calibre_lib/raw/main/Fekete%2C%20Istvan/Derengo%20hajnal_%20regeny%20%28727%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Derengo%20hajnal_%20regeny%20%28727%29/Derengo%20hajnal_%20regeny%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Derengo%20hajnal_%20regeny%20%28727%29/Derengo%20hajnal_%20regeny%20-%20Fekete%2C%20Istvan.pdf)

Összefoglalás:


#### <a name="id_737">Fekete, István: Regi Karacsony: Elbeszelesek (Uj Ember Konyvek) (Hungarian Edition) (1995)</a>
<img src="https://github.com/BercziSandor/calibre_lib/raw/main/Fekete%2C%20Istvan/Regi%20Karacsony_%20Elbeszelesek%20%28Uj%20Em%20%28737%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Regi%20Karacsony_%20Elbeszelesek%20%28Uj%20Em%20%28737%29/Regi%20Karacsony_%20Elbeszelesek%20%28U%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Regi%20Karacsony_%20Elbeszelesek%20%28Uj%20Em%20%28737%29/Regi%20Karacsony_%20Elbeszelesek%20%28U%20-%20Fekete%2C%20Istvan.pdf)

Összefoglalás:


#### <a name="id_734">Fekete, István: Kittenberger Kálmán élete (2001)</a>
<img src="https://github.com/BercziSandor/calibre_lib/raw/main/Fekete%2C%20Istvan/Kittenberger%20Kalman%20elete%20%28734%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Kittenberger%20Kalman%20elete%20%28734%29/Kittenberger%20Kalman%20elete%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Kittenberger%20Kalman%20elete%20%28734%29/Kittenberger%20Kalman%20elete%20-%20Fekete%2C%20Istvan.pdf)

Összefoglalás:
„Az én célom a Kilima-Ndzsáró környékét és a magas régiókat még egyszer átkutatni, hogy azután Nyugat felé menjek” – idézi Fekete István minden idők legnagyobb Afrika-vadászát, Kittenberger Kálmánt.
A regényes életrajz majd harminc év kalandjait beszéli el a vadász naplójegyzetei, valamint személyes visszaemlékezései alapján, ilyenformán: „A Lettima-hegyek alól, súlyosan megsebesülve, tizenkét nehéz és sok apró sebtől és nagy vérveszteségtől elgyengülve hoztak a másszaiak Mosiba. Június 11-én reggel leütött egy oroszlán. Mindez nem történt volna, ha puskám a második lövésre nem mond csütörtököt, midőn a meglőtt oroszlán támadott, és közelre kellett várnom, mert a magas fűben nem láttam. Irtózatos küzdelem volt ez, és senki sem volt a közelben. Végre bal kezemmel elkaptam a nyelvét, s azt erősen megrántottam. Ez a bestiát annyira zavarba ejtette, hogy volt időm a rossz patront kirántani, ismételni, s az ellenfelemet szembe lőni”.

#### <a name="id_733">Fekete, István: Képzelet és valóság (2002)</a>
<img src="https://github.com/BercziSandor/calibre_lib/raw/main/Fekete%2C%20Istvan/Kepzelet%20es%20valosag%20%28733%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Kepzelet%20es%20valosag%20%28733%29/Kepzelet%20es%20valosag%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Kepzelet%20es%20valosag%20%28733%29/Kepzelet%20es%20valosag%20-%20Fekete%2C%20Istvan.pdf)

Összefoglalás:
Különleges kötetet vehet a kezébe a kedves Olvasó. A több mint harminc éve elhunyt író, Fekete István írásainak olyan válogatását jelentette meg a kiadó, amelyek könyvbe gyűjtve még nem jelentek meg. A már négy éve készülő bibliográfiai kutatások ismereteit használta fel a Szent Gellér Kiadó. Most először állíthatja bárki is hitelesen, hogy könyvben még meg nem jelent írások csokrát nyújtja át, olyan írásokat, amelyeket maga a szerzője is érdeklődéssel olvashatna, hiszen „ez az ember tud írni”! Csak a homályos raktárak mélyén megbúvó újságokat kellett leporolni, s a bennük rejlő írások úgy érintik meg lelkünket, mint a párás hajnalokon szálló távoli harangszó.

#### <a name="id_315">Fekete, István: 21 nap (2003)</a>
<img src="https://github.com/BercziSandor/calibre_lib/raw/main/Fekete%2C%20Istvan/21%20nap%20%28315%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/21%20nap%20%28315%29/21%20nap%20-%20Fekete%2C%20Istvan.epub)

Összefoglalás:
Az ​öreg pajta kívülről még a búcsúzó nap vörös lángo­lásában sem volt szép.
De belül!
Belül bizony álmodóan szép és csendes volt minden. Ezt persze nem lehetett látni, mert belül homály volt ál­landóan; de tudta ezt mindenki.
Tudták a verebek, akiknek fészke úgy buggyant ki a szalufa mellől, mint a koldustarisznya; tudták a darazsak, akik­nek nagy fészke a falhoz volt ragasztva, mint sziklához a rablólovagok vára; tudták az öngyilkos legyek és szúnyo­gok, hogy itt száz pókháló van kifeszítve, de azért úgy jaj­gattak, ha megjelent a szőrös hóhér, mintha nem tudták volna; tudták az egerek, tehát tudta a macska is, és tudta a kutya is, aki nyári délutánokon néha itt aludta ki a szol­gálat fáradalmait; tudták az átmeneti vendégek: egy-egy menyét, görény, patkány, de ezek hamarosan távoztak, mert az öreg pajtában sok minden volt ugyan, de enniva­ló alig akadt
De elsősorban tudta ezt az öreg kocsi, amely rúd nélkül és három keréken is első volt a csend és öregség ezen békés társadalmában; és végül — úgy látszik — tudta Kata is, a vén tyúk, aki egyik kora tavaszi délutánon betotyogott a pajta I homályába, vaksin körülnézett, megállt a kocsi mellett és * vakaródzott, mintha odakint nem vakaródzhatott volna. Aztán kinyújtotta nyakát, méregette a távolságot, és nehéz­kesen felhuppant a kocsi saroglyájára..

#### <a name="id_728">Fekete, István: Gyeplő nélkül (2006)</a>
<img src="https://github.com/BercziSandor/calibre_lib/raw/main/Fekete%2C%20Istvan/Gyeplo%20nelkul%20%28728%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Gyeplo%20nelkul%20%28728%29/Gyeplo%20nelkul%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Gyeplo%20nelkul%20%28728%29/Gyeplo%20nelkul%20-%20Fekete%2C%20Istvan.pdf)

Összefoglalás:
A ​közelmúlt emlékei és a megírás idejének élményei egyaránt rányomták bélyegüket Fekete István 1946-ban keletkezett regényének hangulatára. A témaválasztást a csaknem tizenöt esztendős gazdatiszti múlt inspirálta, melynek keserű tapasztalatait a mezőgazdaságban 1945 óta történtek folyamatosan eszébe juttatták a Földmívelésügyi Minisztérium tisztviselőjének. Ráadásul az író a regény tervezése idején vakult meg egyik szemére, és ez a tragédia alapjaiban befolyásolta szemléletmódját. Ekkoriban írta egyik levelében, hogy „az ostrom és a következmények az én idegeimet is alaposan megreszelték, és derengést még az elveszett szememmel se látok, pedig azzal sok mindent meglátok, amit eddig nem láttam”.
A Gyeplő nélkül ispánnak nevezett főszereplője is hasonlóképpen tanácstalan. Egy dunántúli nagy uradalom intézőjeként keserűen tapasztalja, hogy nem „csupán” a természet pusztító erőivel és a gazdasági élet kiszámíthatatlan tényezőivel kell megküzdenie, hanem az emberek korlátoltságával is. Köztes helyzetben tevékenykedik: munkaadói és beosztottjai egyaránt gyanakvással figyelik, gyakorta megkérdőjelezve szakértelmét és becsületességét. Ebben a jelképes esztendőben játszódó történetben az ispán szereti a földet és a munkáját, így – akárcsak a gazdatiszt Fekete István – nehezen fogadja el a felismerést: mennie kell. Az életrajzi olvasattal ezért éppen úgy célszerű számolni, mint azzal, hogy a szerzői szándék szerint emlékeztető és intés kívánt lenni a múltból látszólag semmit sem tanuló jelen számára.
S ez utóbbiak különösen figyelemreméltóvá teszik a regényt, mivel a felvetett problémák – mai színezettel – változatlanul időszerűek.
A Gyeplő nélkült is a manapság már nehezen beszerezhető első kiadás alapján rendeztük sajtó alá.

#### <a name="id_724">Fekete, István: Ballagó idő (2010)</a>
<img src="https://github.com/BercziSandor/calibre_lib/raw/main/Fekete%2C%20Istvan/Ballago%20ido%20%28724%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Ballago%20ido%20%28724%29/Ballago%20ido%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Ballago%20ido%20%28724%29/Ballago%20ido%20-%20Fekete%2C%20Istvan.pdf)

Összefoglalás:
„Közel jött hozzám a város, szinte rám telepedett erőszakos nagyságával, színével, szagával, kissé idegenes nyelvével is, de a szülőfalumat el nem nyomhatta, meg nem sérthette, még csak nem is homályosíthatta el sem akkor, sem később, és azóta sem soha. Tudom, hogy Gölle azóta megváltozott formájában, szokásaiban és bizonyára nyelvében is, de az a falum, amelyben én születtem, a nagy béke zsúpos házainak sora, az emberek szíve, a Kácsalja és a Cönde, a templom és a temető meg nem változhattak soha, mert emlékeim lelkében őrzöm őket, s ez a lélek örökkévaló.” Fekete István önéletrajzi regényében gyermek- és ifjúkorát eleveníti fel láttató erővel, az egymásra toluló emlékek látszólag szeszélyes, de mindig a cél irányába igazodó rendjét követve. A Ballagó idő messze túlmutat a megélt eseményeken: bevezet az író különös hangulatokkal teli világába, beavat megérzéseibe, legbensőbb titkaiba – fénykép is a kötet mindazokról, akik emberségét formálták.

#### <a name="id_729">Fekete, István: Hajnal Badányban (2010)</a>
<img src="https://github.com/BercziSandor/calibre_lib/raw/main/Fekete%2C%20Istvan/Hajnal%20Badanyban%20%28729%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Hajnal%20Badanyban%20%28729%29/Hajnal%20Badanyban%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Hajnal%20Badanyban%20%28729%29/Hajnal%20Badanyban%20-%20Fekete%2C%20Istvan.pdf)

Összefoglalás:
Mélyen az erdőben húzódik meg a badányi vízimalom, amelyben két gyermek él a múlt század közepén, Panni, a molnár kislánya és Matyi, a szolgálatba szegődött árva molnárinas. Ahogy nőnek, szenvedélyes szerelem támad a két fiatal között, amely keresztezi a család házassági terveit. Hogyan küzdenek meg a fiatalok a boldogságukért: a gyilkosság gyanújával börtönbe csukott fiú, s az új erdészsegéddel tervezett házasság ellen tiltakozó lány.
A természet fenséges panorámája környezi a fiatalok romantikus szerelmét, amelyet a tőle megszokott finom lírával rajzol meg az író.

#### <a name="id_736">Fekete, István: Őszi vásár (2010)</a>
<img src="https://github.com/BercziSandor/calibre_lib/raw/main/Fekete%2C%20Istvan/Oszi%20vasar%20%28736%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Oszi%20vasar%20%28736%29/Oszi%20vasar%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Oszi%20vasar%20%28736%29/Oszi%20vasar%20-%20Fekete%2C%20Istvan.pdf)

Összefoglalás:
Az Őszi vásár, az író, Fekete István által összeállított novelláskötet. A könyv Gölle című nagyobbik fele a gyermekkort idézi, egy apró konfliktusaival együtt is boldog gyermekvilágot, a történetek első személyben mesélő gyermekhőse tökéletes zavartalanságban él együtt a természettel. Az Erdő-mező című második rész novelláiban a természet elevenedik meg, a fák, füvek és állatok világa.

#### <a name="id_723">Fekete, István: A koppányi aga testamentuma (2013)</a>
<img src="https://github.com/BercziSandor/calibre_lib/raw/main/Fekete%2C%20Istvan/A%20koppanyi%20aga%20testamentuma%20%28723%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/A%20koppanyi%20aga%20testamentuma%20%28723%29/A%20koppanyi%20aga%20testamentuma%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/A%20koppanyi%20aga%20testamentuma%20%28723%29/A%20koppanyi%20aga%20testamentuma%20-%20Fekete%2C%20Istvan.pdf)

Összefoglalás:
Oglu aga, a koppányi vár ura párviadalban megöli Babocsai Gáspárt. László, a megölt magyar vitéz fia viadalra hívja ki Oglut. A halálra sebzett török tiszt utolsó perceiben békejobbot nyújt ellenfelének, és arra kéri, hogy leányát, Zsuzsát, akit magyar felesége szült, vegye gondozásba. Így kezdődik a romantikus elemekkel átszőtt történet, amely hitelesen mutatja be a fiatal olvasóknak a dunántúli végvári harcok hétköznapjait.

#### <a name="id_730">Fekete, István: Hú (2013)</a>
<img src="https://github.com/BercziSandor/calibre_lib/raw/main/Fekete%2C%20Istvan/Hu%20%28730%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Hu%20%28730%29/Hu%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Hu%20%28730%29/Hu%20-%20Fekete%2C%20Istvan.pdf)

Összefoglalás:
A folyó fölött emelkedő magaspart barlangjaiban emberemlékezet óta baglyok élnek. Az egymást váltó nemzedékek mindig ide hordják zsákmányukat, itt költik ki és nevelik fel fiókáikat, engedelmeskedve a bagolyélet sok évezredes törvényeinek. De sorsuk összefonódott az e tájon élő emberek sorsával is, a tatárjárás, a török hódoltság, a szabadságharc néhány jelenete ott tükröződött nagyra nyitott, figyelő szemükben. Ebben a folyóparti barlangban született Hú is, itt táplálták szülei, de mielőtt kirepülhetett volna, megjelent a barlangban az ember, és magával vitte Hút és két testvérét. Ezzel kezdődik a történet, melynek során Hú sok különös tapasztalatot szerez az emberek világában, míg végül a második világháború kitörésekor visszanyeri szabadságát.

#### <a name="id_726">Fekete, István: Csí és más elbeszélések (2015)</a>
<img src="https://github.com/BercziSandor/calibre_lib/raw/main/Fekete%2C%20Istvan/Csi%20es%20mas%20elbeszelesek%20%28726%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Csi%20es%20mas%20elbeszelesek%20%28726%29/Csi%20es%20mas%20elbeszelesek%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Csi%20es%20mas%20elbeszelesek%20%28726%29/Csi%20es%20mas%20elbeszelesek%20-%20Fekete%2C%20Istvan.pdf)

Összefoglalás:
Messze, Egyiptom földjén, a Nílus hullámai ringatta nádasok fölött megsebesült egy fecskeasszonyka. Nem követheti férjét Magyarországig, kitelel valamelyik nagyvárosban a folyó mentén, ott új férjre tesz szert, s azzal alapít családot. Hú , a bagoly, a kártevő pockok veszedelme, kerek bölcs szemével emberi sorsokat követ a faluban, akárcsak Kele, a párjavesztett gólya, amely régi otthonán, a falusi kéményen új életbe kezd egy másik özvegyen maradt madárral. Miután megszületett a falubeli parasztcsalád kisgyereke, Keléék is kiköltik, fölnevelik fiókáikat, majd megint vándorútra kelnek. A frontról hadirokkantként hazatérő katona nem akar lemondani az életről, szerencséje is van, jó kutya szegődik hozzá, talál egy sebesült, elbitangolt lovat is. A földosztáskor kitűnő földet juttat magának, és noha egyedül maradt, mert édesanyjának csak a sírját látja viszont, keményen dolgozik, nagyszerű kertészetet teremt, teljes értékű emberként indul az életbe.

#### <a name="id_735">Fekete, István: Lutra (2015)</a>
<img src="https://github.com/BercziSandor/calibre_lib/raw/main/Fekete%2C%20Istvan/Lutra%20%28735%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Lutra%20%28735%29/Lutra%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Lutra%20%28735%29/Lutra%20-%20Fekete%2C%20Istvan.pdf)

Összefoglalás:
Lutra, a pompás vidralegény, elhagyja vízalatti otthonát, kalandos vándorútra indul s bekerül az emberi környezetbe. A magányos vidra találkozása a civilizált világgal, Fekete István egyik legnagyobb írói remeklése. Megismerjük a kötetből Lutra eredeti környezetét is, a folyók, tavak, nádasok állatvilágát. Az író népszerű állatregénye hosszabb idő után kerül ismét az olvasók kezébe.

#### <a name="id_266">Fekete, István: Bogáncs (2020)</a>
<img src="https://github.com/BercziSandor/calibre_lib/raw/main/Fekete%2C%20Istvan/Bogancs%20%28266%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Bogancs%20%28266%29/Bogancs%20-%20Fekete%2C%20Istvan.epub)

Összefoglalás:
Fekete István regényének hőse Bogáncs, a filmről is ismert, hányatott életű juhászkutya. Bogáncs szülőhazája a puszta, az öreg Galamb Máté számadó birodalma, ahol a kis puli nagy becsületet szerez magának mint a falka terelője. Egy napon azonban nyoma vész…. Kalandos útja előbb egy cirkusz porondjára vezet: terelőkutyából rövidesen „csodakutya” lesz. De a dicsőség nem tart örökké, a kiskutyát ellopják, s egyre messzebb kerül a falkától, az otthontól, míg végre vándorútja visszakanyarodik a szülőföldhöz, s Bogáncs újra meghallja a kolomp hívó szavát. Megszökik ideiglenes tulajdonosától, hogy visszatérhessen egyetlen igazi, ősi gazdájához: az öreg juhászhoz.

#### <a name="id_741">Fekete, István: Zsellérek (2021)</a>
<img src="https://github.com/BercziSandor/calibre_lib/raw/main/Fekete%2C%20Istvan/Zsellerek%20%28741%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Fekete%2C%20Istvan/Zsellerek%20%28741%29/Zsellerek%20-%20Fekete%2C%20Istvan.epub) 
 [pdf](https://github.com/BercziSandor/calibre_lib/raw/main/Fekete%2C%20Istvan/Zsellerek%20%28741%29/Zsellerek%20-%20Fekete%2C%20Istvan.pdf)

Összefoglalás:
A ​könyveknek is sorsuk van, állítja a latin bölcsesség, és ez a Zsellérek esetében különösen igaz. Fekete István egyetlen alkotásához sem fűződik annyi mendemonda és tévedés, mint ehhez a korai regényhez. Szerzőjét országosan ismertté tette, kitartó rajongókat és engesztelhetetlen ellenségeket szerezve számára. A kritika is felfigyelt a Zsellérekre, mivel egyes epizódjai alkalmat adtak arra, hogy a megszólalók saját politikai nézeteikről beszéljenek. A regény 1939 és 1944 között hét kiadást ért meg, és több tízezer példányban talált olvasóra.
Talán legenda csupán, hogy Fekete István neve a magyar parasztságról és a Nemzeti Hadseregről írottak kapcsán a Corvin-lánc odaítélésekor is szóba került, az viszont valószínűnek látszik, hogy a második világháború után a forradalomról és a bolsevizmusról írottak miatt bántalmazta a politikai rendőrség. Bizonyos, hogy 1946 tavaszán a Zselléreket betiltották, és a kényszerű hallgatás hét szűk esztendejét „magyarázó” vádak kötött az első helyen szerepelt. Újabb megjelenésére egészen a rendszerváltásig kellett várni, ám ekkor is csupán csonkítva, az évtizedekig kifogásolt részek elhagyásával látott napvilágot.
Címe ellenére a Zsellérek nem sorolható a népi írók alkotásai közé. A regény ugyanis nem a zsellérek, hanem Zsellérék, vagyis Zsellér Péter és Ughy László életét mutatja be, barátságuk iskoláskori kezdeteitől az egyetemi éveiken át egészen az önállóságukig. Mindketten faluról származnak, és ez a viselkedésüket és gondolkodásmódjukat egyaránt meghatározza. A jelképpé formált főszereplő, Zsellér Péter kezdetben sem otthon, sem pedig a városban nem találja helyét. Szeretne kitörni paraszti környezetéből, és tanult emberként tartalmas életet élni. Jellemet próbáló és formáló élmények nyomán talál rá végül hivatására.
Az önéletrajzi elemekkel gazdagított Zsellérek a hazatérés regénye.

