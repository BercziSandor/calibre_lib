# <a name="id_236">Agatha Christie: A titkos ellenfél (2015)</a>
<img src="https://github.com/BercziSandor/calibre_lib/raw/main/Agatha%20Christie/A%20titkos%20ellenfel%20%28236%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/A%20titkos%20ellenfel%20%28236%29/A%20titkos%20ellenfel%20-%20Agatha%20Christie.epub)

### Összefoglalás
<div>
<p>Az Agatha Christie-krimik rajongói már ismerik Tuppence-t és Tommyt, a két kalandvágyó fiatal „magándetektívet”, akiknek karrierje ebben a regényben indul, amikor megalapítják az Ifjú Kalandorok Rt.-t.<br>Maguk sem hiszik, hogy milyen veszélyes vállalkozás megkeresni Jane Finnt, a fiatal amerikai lányt, és az eltűnt dokumentumokat, ha útjukat folyton keresztezi a titkos ellenfél.</p></div>

# <a name="id_237">Agatha Christie: A titkos ellenfél (2015)</a>
<img src="https://github.com/BercziSandor/calibre_lib/raw/main/Agatha%20Christie/A%20titkos%20ellenfel%20%28237%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/A%20titkos%20ellenfel%20%28237%29/A%20titkos%20ellenfel%20-%20Agatha%20Christie.epub)

### Összefoglalás
<div>
<p>Az Agatha Christie-krimik rajongói már ismerik Tuppence-t és Tommyt, a két kalandvágyó fiatal „magándetektívet”, akiknek karrierje ebben a regényben indul, amikor megalapítják az Ifjú Kalandorok Rt.-t.<br>Maguk sem hiszik, hogy milyen veszélyes vállalkozás megkeresni Jane Finnt, a fiatal amerikai lányt, és az eltűnt dokumentumokat, ha útjukat folyton keresztezi a titkos ellenfél.</p></div>

# <a name="id_66">Agatha Christie: Éjféltájt (2008)</a>
<img src="https://github.com/BercziSandor/calibre_lib/raw/main/Agatha%20Christie/Ejfeltajt%20%2866%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Ejfeltajt%20%2866%29/Ejfeltajt%20-%20Agatha%20Christie.epub)

### Összefoglalás
<div>
<p>Mr. ​Treves, az idős jogász azt mondja: „Szeretem a jó detektívregényeket. De, tudják, egyik sem a megfelelő momentummal kezdődik! Folyton a gyilkossággal kezdik. Pedig a gyilkosság már a vége. A történet már jóval előbb elkezdődik… olykor évekkel előbb… Mindazon okokkal és eseményekkel, melyek egyszer csak bizonyos embereket egy bizonyos időben s egy bizonyos helyen összehoznak.” Hát lássuk, ki mindenkit hoznak össze az események! Egy öngyilkosjelöltet, akit megmentettek. Egy házaspárt, a sportoló férjet és szépséges második feleségét. A szürke első feleséget. Egy malájföldi ültetvényest, aki gyerekkorától szerelmes az első feleségbe. A második feleség régi imádóját. Egy idős hölgyet és jobbkezét, a talpraesett szegény rokont. És Mr. Trevest, aki elmesél egy történetet, majd – véletlenül, nem véletlenül – meghal. Valamint egy detektívfelügyelőt, akinek a lányát – alaptalanul – lopással vádolták az előkelő magániskolában, ahová járt. Ha mindezen szereplőkhöz hozzáadunk némi pénzsóvárságot, sok féltékenységet és gyűlöletet, megkapjuk a tökéletes Agatha Christie-féle krimireceptet.</p></div>

# <a name="id_241">Agatha Christie: Az álmok háza (2020)</a>
<img src="https://github.com/BercziSandor/calibre_lib/raw/main/Agatha%20Christie/Az%20almok%20haza%20%28241%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Az%20almok%20haza%20%28241%29/Az%20almok%20haza%20-%20Agatha%20Christie.epub)

### Összefoglalás
<div>
<p>Minden nagy alkotónak van egy játszótere, ahol nem kell az elvárások szerint viselkednie. Agatha Christie is írhat olyan történeteket, amelyekből hiányoznak azok a tipikus fordulatok, melyeknek köszönhetően világhíres lett.<br>Mondjuk a novellában nem követnek el igazi gyilkosságot, és Poirot figurája egy gyerekes csíny csetlő-botló áldozataként tűnik fel. Ugyanakkor számtalan módon köszönnek vissza az írásokból azok a megoldások, melyek az írónő klasszikus alkotásait híressé tették.<br>Agatha Christie bármely történet megformálása során képes arra, hogy folyamatosan, ugyanakkor remek kompozíciós érzékkel adagolja a váratlan fordulatokat, és mikor már kényelmesen hátradőlve azt hinnénk, hogy sejtjük a végkifejletet, ő megint rácáfol elvárásainkra. Ezért szeretjük.</p></div>

# <a name="id_63">Agatha Christie: Az Ackroyd-gyilkosság (2018)</a>
<img src="https://github.com/BercziSandor/calibre_lib/raw/main/Agatha%20Christie/Az%20Ackroyd-gyilkossag%20%2863%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Az%20Ackroyd-gyilkossag%20%2863%29/Az%20Ackroyd-gyilkossag%20-%20Agatha%20Christie.epub)

### Összefoglalás
<div>
<p>King's Abbot békés falucska. Mindenki ismeri egymást, mindenki mindenkiről mindent tud, vagy tudni vél. Ám egyszer csak rejtélyes gyilkosság kavarja fel az álmos hétköznapokat. Vajon kinek állt érdekében meggyilkolni a környék leggazdagabb emberét? A számtalan gyanúsított egyikének sincs alibije, s rendre kiderül, hogy titkok lappanganak a nyugodt felszín alatt. Hercule Poirot, a belga mesterdetektív előtt semmi nem maradhat sokáig rejtve, holott nyomozása során nem használ más eszközt, csupán „szürke agysejtjeit”.<br>Agatha Christie regénye változatlanul lebilincselő olvasmány.</p></div>

# <a name="id_238">Agatha Christie: A titokzatos Négyes (1993)</a>
<img src="https://github.com/BercziSandor/calibre_lib/raw/main/Agatha%20Christie/A%20titokzatos%20Negyes%20%28238%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/A%20titokzatos%20Negyes%20%28238%29/A%20titokzatos%20Negyes%20-%20Agatha%20Christie.epub)

### Összefoglalás
<div>
<p>Li Chang Yent tekinthetjük a Nagy Négyes agyának. Ő az irányító és a mozgatóerő. Ezért őt az Egyesnek nevezem.<br>A Kettest ritkán említik a nevén. Őt egy „S”-sel jelölik, két vonallal áthúzva – a dollár jelével. Ő képviseli a gazdagság hatalmát.<br>A Hármas minden kétséget kizárólag nő és francia nemzetiségű.<br>A Négyes…<br>Itt elcsuklott a hangja és elhallgatott. Úgy tűnt, hogy valami legyőzhetetlen félelem hatalmasodott el rajta. A vonásai eltorzultak…</p></div>

# <a name="id_249">Agatha Christie: Ház a sziklán (2011)</a>
<img src="https://github.com/BercziSandor/calibre_lib/raw/main/Agatha%20Christie/Haz%20a%20sziklan%20%28249%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Haz%20a%20sziklan%20%28249%29/Haz%20a%20sziklan%20-%20Agatha%20Christie.epub)

### Összefoglalás
<div>
<p>Hercule Poirot-t barátja, Hastings kapitány nyaralni viszi. Rájuk fér a pihenés. A szinte mediterrán éghajlatú dél-angol tengerparton sétával és a szállóvendégek kritizálásával tölthetik napjaikat. Egészen addig, míg Poirot nem találkozik a vad, fiatal Nick Buckleyval. A lány jó néhány balesetet megúszott ép bőrrel, és csak nevet rajtuk, de a nyomozó nem találja mulatságosnak a helyzetet. Amikor szinte a szemük láttára kísérli meg valaki lelőni Nicket, Poirot munkába kezd. Megpróbálkozik a lehetetlennel: megakadályozni egy készülő gyilkosságot. Annyit sikerül elérnie, hogy Nick meghívja Maggie Buckleyt, az unokatestvérét, hogy ne legyen egyedül. Néhány nappal később, a tűzijáték éjszakáján, vörös kínai sálba burkolt fiatal nő holtteste hever a sziklán álló ház kertjében. A népes társaságból ki akarhatta Nick halálát, és kinek a kezében volt a pisztoly? A regény – más kiadónál, más fordításban – Ház a világ végén, illetve A vörös sál címen jelent meg.</p></div>

# <a name="id_69">Agatha Christie: Halál a felhők között (2010)</a>
<img src="https://github.com/BercziSandor/calibre_lib/raw/main/Agatha%20Christie/Halal%20a%20felhok%20kozott%20%2869%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Halal%20a%20felhok%20kozott%20%2869%29/Halal%20a%20felhok%20kozott%20-%20Agatha%20Christie.epub)

### Összefoglalás
<div>
<p>Beszállás! ​A Prometheus utasszállító repülőgép rögtön indul Párizsból Croydonba! Huszonegy utas és két légiutas-kísérő elfoglalja a helyét, és a gép a magasba emelkedik. Két kabinjából a hátsóban vegyes társaság gyűlik össze: angol fodrász kislány, francia régészek, angol fogorvos, két arisztokrata hölgy, francia öregasszony – és egy nagy bajszú kis belga. A második ülésen az ebéd utáni kávé mellett elszunyókál az öregasszony. A kilencedik ülésen szenved a kis belga. Az ötödik és hatodik ülésen vitatkozik a két régész. A tizenkettedik ülésen a fogorvos udvarolni próbál a tizenhatodik ülésen a fodrászlánynak. A légiutas-kísérők fel-alá rohangálnak. Egy darázs döng, majd „csatt!”, lecsapja valaki. A második ülésen – csak nincs valami baj? Feje félrebillen… nem mozdul…<br>Micsoda szerencse, hogy a kilencedik ülésen a kis belga azonnal magához tér, amint földet ér a gép. Poirot életében először gyanúsítottként kezdi a nyomozást, de szerencsére nem úgy fejezi be.<br>A kötethez ajándék jubileumi füzet is tartozik az írónő eddig magyarul megjelent köteteinek leírásaival, receptekkel és hasznos háttérinformációkkal.</p></div>

# <a name="id_75">Agatha Christie: Halál a Níluson (2018)</a>
<img src="https://github.com/BercziSandor/calibre_lib/raw/main/Agatha%20Christie/Halal%20a%20Niluson%20%2875%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Halal%20a%20Niluson%20%2875%29/Halal%20a%20Niluson%20-%20Agatha%20Christie.epub)

### Összefoglalás
<div>
<p>Ki irigyelhette szépségét, gazdagságát, boldogságát? Mindenki. Kinék lehetett több-kevesebb oka a gyilkosság – sőt gyilkosságsorozat elkövetésére? A hajón szinte mindenkinek. S ha már Ergyiptomban, régészeti leletek felkeresésére indult útnak gazdag utasaival a hajó, a „véletlenül” fedélzetén tartózkodó Poirot is régészeti módszerekkel kezd a bűntény felderítéséhez: először minden zavaró, fölösleges elemet eltávolít, aztán minden kétséget kizáróan bebizonyítja, hogy az a gyilkos, akire (természetesen) a legkevésbé sem gyanakodhatunk.</p></div>

# <a name="id_73">Agatha Christie: Nyaraló gyilkosok (2018)</a>
<img src="https://github.com/BercziSandor/calibre_lib/raw/main/Agatha%20Christie/Nyaralo%20gyilkosok%20%2873%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Nyaralo%20gyilkosok%20%2873%29/Nyaralo%20gyilkosok%20-%20Agatha%20Christie.epub)

### Összefoglalás
<div>
<p>Hercule Poirot azt reméli, hogy békességben töltheti vakációját az exkluzív tengerparti nyaralóhelyen. Sajnos, már az első napok is zaklatottan telnek – mindenki arról susog, hogy a híres „férfifaló”, a szépséges színésznő, Arlena Stuart ezúttal kire vetette ki hálóját. Kavarognak az indulatok a szépasszony körül – mígnem egy különlegesen szép, verőfényes napon rábukkannak a holttestére! És éppen Hercule Poirot volt az, aki utoljára beszélt Arlenával, amint a csábos teremtés titkos találkára osont…<br>Poirot úrnak természetesen ezek után nem adatik meg a nyugalmas nyaralás! Mivel a szép Arlenára sokaknak volt okuk haragudni, a gyanúsítottak száma sem csekély. Monsieur Poirot azonban nem volna méltó hírnevéhez, ha végül nem sikerülne kibogoznia a nem mindennapi rejtély szálát – és lelepleznie a valódi gyilkost.</p></div>

# <a name="id_251">Agatha Christie: Hétvégi gyilkosság (2011)</a>
<img src="https://github.com/BercziSandor/calibre_lib/raw/main/Agatha%20Christie/Hetvegi%20gyilkossag%20%28251%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Hetvegi%20gyilkossag%20%28251%29/Hetvegi%20gyilkossag%20-%20Agatha%20Christie.epub)

### Összefoglalás
<div>
<p>A bájos Lucy Angkatellről mindenki tudja, hogy meglehetősen szertelen teremtés – de azt a kétes ízlésre valló gondolatot mégsem tételezte volna fel róla Hercule Poirot, hogy amikor őt, a közismert mesterdetektívet, meghívja egy szép őszi vasárnap ebédre, a kertben gyilkossági jelenetet rendez a tiszteletére! Márpedig az úszómedence szélén, nagyon is színpadias pózban, mozdulatlan férfi hevert, fölébe üres tekintetű nő hajolt, kezében revolverrel – és a jelenet rendezőjének még arra is volt gondja, hogy a „hulla” szíve tájáról piros festék csorogjon a medence kék vizébe… Poirot mester csakhamar ráébredt, hogy igazságtalanul gyanúsította vendéglátóit: a hulla is valódi – a gyilkosság is. Vajon miért nem tud mégsem szabadulni attól az érzéstől, hogy az elébe táruló jelenetet mégiscsak – megrendezte valaki?…</p></div>

# <a name="id_252">Agatha Christie: Mrs. McGinty meghalt (2011)</a>
<img src="https://github.com/BercziSandor/calibre_lib/raw/main/Agatha%20Christie/Mrs.%20McGinty%20meghalt%20%28252%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Mrs.%20McGinty%20meghalt%20%28252%29/Mrs.%20McGinty%20meghalt%20-%20Agatha%20Christie.epub)

### Összefoglalás
<div>
<p>Hercule ​Poirot elégedetten tart hazafelé. A Vieille Grand'mere-ben a vacsora ismét kiváló volt. Otthon pedig kedves ismerős várja: Spence főfelügyelő. Sajnos egy nagyon unalmas gyilkossági ügyben kéri a segítségét. Egy nyomorult öregasszonyt csaptak agyon pár fontért, megvan a gyilkos is, sőt már el is ítélték. Az albérlő, James Bentley tette. Azaz Spence főfelügyelő szerint mégsem. Poirot kíváncsiságát sikerül felkeltenie: nincs ugyanis semmi bizonyítéka, csak a pszichológia. Bentley nem olyan, amilyenek a gyilkosok szoktak lenni.<br>Poirot útra kel tehát, és leköltözik Broadhinny falujába, ahol Summerhayesék házában kap szállást és ellátást. A hatalmas, huzatos szobák és a förtelmes étel sokat segít neki, hogy igyekezzen minél gyorsabban megoldani a rejtélyt. Segíti ebben Mrs. Ariadne Oliver, a népszerű krimiszerző is. Kiderül, hogy halála napján Mrs. McGinty papírt és tintát vásárolt, hogy levelet írjon egy bulvárlapnak. Amikor pedig Poirot élete is veszélybe kerül, már biztos benne, hogy jó nyomon jár. A regény – más kiadónál, más fordításban – Mrs. McGinty halott címen jelent meg.</p></div>

# <a name="id_78">Agatha Christie: Temetni veszélyes (2018)</a>
<img src="https://github.com/BercziSandor/calibre_lib/raw/main/Agatha%20Christie/Temetni%20veszelyes%20%2878%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Temetni%20veszelyes%20%2878%29/Temetni%20veszelyes%20-%20Agatha%20Christie.epub)

### Összefoglalás
<div>
<p>A Coral tyúkszemtapasz- és lábápolószer-gyár gazdag tulajdonosát váratlanul elragadja a halál. Fia, lánya nincs: öccsei, húgai, sógornői búcsúztatják díszes temetésén a rájuk váró csinos örökség reményében. Mindnyájan alaposan rászorulnak némi pénzmagra. A temetést követő bőséges villásreggeli után kiderül, hogy nem ok nélkül reménykedtek, s immár a rózsásabb jövő boldog tudatában sajnálkozhatnak a megboldogult hirtelen halálán, amikor az egyik örökös váratlanul megszólal: – Hiszen meggyilkolták, nem?! És másnap – őt gyilkolják meg otthonában. Van-e összefüggés a két haláleset között, s ha igen, milyen? A boldog örökösök közül gyilkolt-e valaki, s ha igen, miért? Ezt a rejtélyt kell megoldania Hercule Poirot barátunknak, a belga mesterdetektívnek – s talán nem árulunk el nagy titkok, ha megnyugtatjuk a nyájas olvasót: Poirot ezúttal sem hagyja cserben a zseniális képességeiben reménykedőket.</p></div>

# <a name="id_234">Agatha Christie: A harmadik lány (2009)</a>
<img src="https://github.com/BercziSandor/calibre_lib/raw/main/Agatha%20Christie/A%20harmadik%20lany%20%28234%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/A%20harmadik%20lany%20%28234%29/A%20harmadik%20lany%20-%20Agatha%20Christie.epub)

### Összefoglalás
<div>
<p>Ebben ​a regényében a krimi nagyasszonya neki igencsak szokatlan terepre téved: a hatvanas évek Londonjába, hippik és művészek közé. Híres nyomozója, Hercule Poirot és regényíró hasonmása, Ariadné Olivér is meglehetősen idegenül mozognak ebben a környezetben. Mert például mi vagy ki a harmadik lány? Erre Mrs. Olivér tudja a választ: „Harmadik lányt keresünk kényelmes második emeleti lakásba, saját szoba, központi fűtés, Earl's Court” – olvassa fel a hirdetést. Ilyen „harmadik lány” jelenik meg Poirot reggelije közben, hogy a segítségét kérje, mert lehetséges, hogy gyilkosságot követett el. De Norma Restarick nem fejti ki részletesebben, mire gondol, hanem elrohan, hiszen a kis belga „túl öreg, senki sem mondta, hogy ilyen öreg”. Poirot-t tehát a hiúsága is nyomozásra sarkallja. De ha még az sem biztos, hogy gyilkosság történt, akkor honnan kezdjen neki? Szerencsére a mosdatlan művészek és a bársonymellényes, hosszú hajú világfik ugyanolyanok, mint régen a keménykalapos urak. Ariadné Olivér hathatós segítségével végül fényt derít a bűntettre, és Norma is bocsánatot kér: „Nagyon udvariatlan megjegyzés volt. És nem is volt igaz…” A regényt új fordításban jelentetjük meg.</p></div>

# <a name="id_239">Agatha Christie: A titokzatos stylesi eset / Függöny (2012)</a>
<img src="https://github.com/BercziSandor/calibre_lib/raw/main/Agatha%20Christie/A%20titokzatos%20stylesi%20eset%20_%20Fuggony%20%28239%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/A%20titokzatos%20stylesi%20eset%20_%20Fuggony%20%28239%29/A%20titokzatos%20stylesi%20eset%20_%20Fug%20-%20Agatha%20Christie.epub)

### Összefoglalás
<div>
<p>Anglia ​kies zöld mezőinek közepén kicsiny falu Styles St. Mary. A nagy parkban álló stylesi kastély lakóit megkímélte a háború – mégsem boldogok. Vasakarattal kormányozza háza népét a kastély úrnője, aki a környék – és a család – bőkezű jótevőjének szerepében tetszeleg, de a zsebpénzt bizony szűken méri szeretteinek. Gőgös szívét azonban egy szép napon ostrommal veszi be a faluba vetődő szakállas idegen, és a kastély úrnője készségesen nyújtja kezét (és pénztárcáját) a nála vagy húsz esztendővel fiatalabb „drága Alfred”-nek. Persze, az ilyesminek ritkán jó a vége… A stylesi kastélyban bekövetkező titokzatos bűnügyet azonban végül sikeresen deríti fel a menekült belga detektív: Hercule Poirot – aki A titokzatos stylesi eset című Agatha Christie-regényben lépett első ízben az olvasók elé, hű tisztelője, Arthur Hastings kapitány társaságában.<br>Az első világháború alatt játszódó regény színhelyére, a stylesi kastélyba hívja barátját sok-sok év elteltével az elaggott, de korántsem szenilis Poirot a Függöny-ben; és az őszbe csavarodott, de változatlanul romantikus lelkű Hastings, mint mindig, most is hűségesen engedelmeskedik dicső barátjának. Stylesban most sem honol boldogság; más a tulajdonos, mások az életkörülmények – a hajdani kastély ma fizetővendégek lakhelye –, de az ódon falak között megint csak bűntény történik, és természetesen megint csak Poirot az, aki mindent kiderít – végül, de ezúttal utoljára…</p></div>

# <a name="id_257">Agatha Christie: Poirot bravúrjai I. (1994)</a>
<img src="https://github.com/BercziSandor/calibre_lib/raw/main/Agatha%20Christie/Poirot%20bravurjai%20I_%20%28257%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Poirot%20bravurjai%20I_%20%28257%29/Poirot%20bravurjai%20I_%20-%20Agatha%20Christie.epub)

### Összefoglalás
<div>
<p>„Sziporkázóan szellemes, fordulatos és feledhetetlenül szórakoztató.”<br>Sunday Times<br>Hercule Poirot, a zseniális mesterdetektív, az ördöngös belga nyomozó emlékezetes esetei.<br>Már a külseje is lélegzetelállító! Pontosan öt láb és négy hüvelyk magas (helyesebben alacsony), ápolt férfi, kifogástalan öltönyben (sehol egy porszem!), nyakán csokornyakkendő, lábán tükörfényes lakkcipő. Igazi ékessége mégis a bajusza, ez a pompás, suvickolt, viaszkolt arcdísz, melyről bízvást megállapíthatjuk, hogy igazi műremek. De a belbecs sem megvetendő! Poirot, a modern Herkules, szürke kis agysejtek miriádjainak büszke tulajdonosa. Fegyverei a fölényes intellektuális erő, a csalhatatlan logika és a beleélő képesség, amelyek segítségével sorra leplezi le a bűnösöket és hiúsítja meg a gonosz terveket.<br>Duplán szórakozhat a Kedves Olvasó!</p></div>

# <a name="id_68">Agatha Christie: Gyilkosság a paplakban (2011)</a>
<img src="https://github.com/BercziSandor/calibre_lib/raw/main/Agatha%20Christie/Gyilkossag%20a%20paplakban%20%2868%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Gyilkossag%20a%20paplakban%20%2868%29/Gyilkossag%20a%20paplakban%20-%20Agatha%20Christie.epub)

### Összefoglalás
<div>
<p>Amikor ​a közutálatnak örvendő veterán hadfit a paplakban holtan találják – kétség nem férhet hozzá, hogy gyilkos kéz fegyverétől –, voltaképpen senki sem csodálkozik. Hiszen maga a galamblelkű pap is kijelentette, méghozzá népes társaságban, hogy ha valaki netán meggyilkolná Protheroe ezredest, ugyancsak nagy szolgálatot tenne az emberiségnek. Bizony, sokan örültek volna, ha az ezredes nem áll az útjukban – kezdve fiatal feleségén, aki első perctől fogva boldogtalan volt mellette. Vagy nézzük például az első házasságából való lányát, aki szerint, ha apjában volna annyi tisztesség, hogy beadja a kulcsot, megoldódna minden probléma, nem beszélve a sikkasztással és pápista szimpátiákkal vádolt ifjú káplánról, akit az ezredes nyilvánosan megszégyenített, avagy a fiatal festőművészről, aki Protheroe lánya körül legyeskedik, de a feleségét szeretné megszöktetni.<br>A rejtélyes gyilkosság kivizsgálásával megbízott Slack felügyelő roppant rossz modorú ember; nem is megy semmire a kihallgatott falubeliekkel. A nyomozás már-már zsákutcába jut, amikor közbelép Miss Marple, a finom, törékeny öregkisasszony, az emberi lélek nagy ismerője. Előbb derűsen közli, hogy legalább hét olyan személyt tud, aki nagyon örült volna, ha Protheroe ezredes jobblétre szenderül, majd (a tőle megszokott finom tapintattal) kezébe veszi a dolgot, és nem is nyugszik, amíg ki nem deríti az igazságot, ám a tettes leleplezésének dicsősét átengedi Slack felügyelőnek: hátha ettől egy kicsit megjavul a modora.</p></div>

# <a name="id_259">Agatha Christie: Tizenhárom rejtély (2007)</a>
<img src="https://github.com/BercziSandor/calibre_lib/raw/main/Agatha%20Christie/Tizenharom%20rejtely%20%28259%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Tizenharom%20rejtely%20%28259%29/Tizenharom%20rejtely%20-%20Agatha%20Christie.epub)

### Összefoglalás
<div>
<p>Ódon ​vidéki ház, hattagú társaság, kandalló, félhomály, könnyed beszélgetés. Miss Marple jóságos arccal kötöget, olykor-olykor bosszúsan megcsóválja fejét, hogy ejnye, hát már megint leesett egy szem. Egy sima, egy fordított. <br>Hogy gyorsabban teljék az idő, titokzatos bűnügyekre terelődik a szó. Játék, agytorna, megoldatlan rejtélyek. Ki lehet a tettes? A társaság tagjai buzgón töprengenek. Tévutak, zsákutcák, félmegoldások, Miss Marple szelíd mosollyal kötöget. Egy sima, egy fordított. Mérgezés, vérfoltos járda, halált hozó virágok, pogány istennő baljós ligete, állhatatlan leány holtteste a zúgó habokban – megannyi rejtelmes eset. És Miss Marple bájos példázatai kertészekről, cselédlányokról, St. Mary Mead csip-csup dolgairól, melyek – persze, kötögetés közben – még a legbonyolultabb esetekben is játszva eligazítják a kedves öreg hölgyet. <br>A tizenhárom feszes történet mindegyike oly remek, hogy bármelyikükkel szívesen találkoznánk akár regényformában is. A bűnügyi történetek nagyasszonya, Agatha Christie e kötetben a sűrített feszültségkeltés mestermunkáit tárja az olvasó elé.</p></div>

# <a name="id_71">Agatha Christie: Holttest a könyvtárszobában (1969)</a>
<img src="https://github.com/BercziSandor/calibre_lib/raw/main/Agatha%20Christie/Holttest%20a%20konyvtarszobaban%20%2871%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Holttest%20a%20konyvtarszobaban%20%2871%29/Holttest%20a%20konyvtarszobaban%20-%20Agatha%20Christie.epub)

### Összefoglalás
<div>
<p>Agatha Christie-nek, a páratlanul és tartósan népszerű angol detektívregény-írónőnek a népszerűsége indokolt, mert nem mindennapi ötletességgel és pengeéles logikával állítja fel a bűntények képletét, és vezeti le a csattanós megoldásig.<br>Ebben a regényében a megfejtendő képlet a következő: hogyan került egy ifjú, szőke táncosnő estélyi ruhás holtteste a tiszteletre méltó, idős ezredes és házasember könyvtárszobájába? Ő ölte meg, vagy másnak állt érdekében, hogy ilyen látszatot keltsen? És ha igen, miért? Mi lehetett az indítéka a teljesen homályos körülmények között elkövetett bűncselekménynek? És összefügg-e ez a gyilkosság a diáklány erőszakos halálával, amely néhány nappal később derül csak ki? Sok neves, tapasztalt rendőr nem találja meg a nehéz kérdésekre a választ, de a józan, ravasz Marple kisasszony amatőr nyomozói munkáját végül is siker koronázza…</p></div>

# <a name="id_311">Agatha Christie: Nem zörög a haraszt (2009)</a>
<img src="https://github.com/BercziSandor/calibre_lib/raw/main/Agatha%20Christie/Nem%20zorog%20a%20haraszt%20%28311%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Nem%20zorog%20a%20haraszt%20%28311%29/Nem%20zorog%20a%20haraszt%20-%20Agatha%20Christie.epub)

### Összefoglalás
<div>
<p>Jerry ​Burton repülőszerencsétlenség után lábadozik. Hála istennek nem lesz nyomorék, de felépüléséig nyugalomra van szüksége, ezért az orvosok vidékre küldik. Húgával, Joannával Lymstockban bérelnek ki egy házat. A városka legfontosabb lakói levizitelnek náluk, és innentől kezdve ők is a társaság köreibe tartoznak. Ennek első jele, hogy undorító névtelen levelet kapnak. A helyi orvos szerint kapott már ilyet mindenki, de baj csak akkor lesz belőle, ha egyszer véletlenül telibe talál a levélíró. De tudjuk, nem zörög a haraszt…<br>És a haraszt addig zörög, amíg valaki öngyilkos nem lesz. Búcsúlevelet is hagy, Jerry pedig a szükséges nyugalom helyett egyre fokozódó izgalmak között találja magát. Mi állhatott az utolsó névtelen levélben, hogy a címzett ennyire végleges módot keresett a szabadulásra? A kisváros felbolydul, mindenhol csak erről beszélnek. A levelek meg csak jönnek, jönnek… Nyomoz a helyi rendőrség, bekapcsolódik a Scotland Yard névtelen levelekkel foglalkozó nyomozója, töri a fejét a helyi lelkész felesége, Mrs. Dane Calthrop. Szerencsére felbukkan a környéken egy idős hölgy, aki szívesen kötöget és pletykál. Miss Marple szokás szerint mindent kiderít.<br>Agatha Christie egyik legkedvesebb műve volt ez, amin nem kell csodálkozni: remek alakok egy tökéletesen megrajzolt kisvárosban, kellően bonyolult bűntény izgalmas megfejtéssel.</p></div>

# <a name="id_74">Agatha Christie: Paddington 16.50 (2020)</a>
<img src="https://github.com/BercziSandor/calibre_lib/raw/main/Agatha%20Christie/Paddington%2016.50%20%2874%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Paddington%2016.50%20%2874%29/Paddington%2016.50%20-%20Agatha%20Christie.epub)

### Összefoglalás
<div>
<p>Az idős, törékeny Miss Marple maga már nem játszhat detektívesdit – amikor azonban tudomására jut, hogy barátnője, vonaton utaztában, egy gyilkosságnak lett szemtanúja, nem nyughat nyomozóösztöne. S az a „csekélység”, hogy a mondott időben a vasútvonalon semmiféle bűnesetről nem érkezett jelentés, nem gátolja a találékony öregkisasszonyt abban, hogy kiderítse: mégiscsak történt gyilkosság, s hogy a feltételezett áldozat feltételezett holtteste vajon hová tűnhetett.</p></div>

# <a name="id_76">Agatha Christie: Rejtély az Antillákon (2020)</a>
<img src="https://github.com/BercziSandor/calibre_lib/raw/main/Agatha%20Christie/Rejtely%20az%20Antillakon%20%2876%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Rejtely%20az%20Antillakon%20%2876%29/Rejtely%20az%20Antillakon%20-%20Agatha%20Christie.epub)

### Összefoglalás
<div>
<p>– ​Van kedve megnézni egy gyilkos fényképét? – kérdezte a szederjes képű Palgrave őrnagy. Ám Miss Marple még nem is válaszolhatott, amikor a háta mögül közeledő léptek zaja hallatszott…<br>Csodálatosan ragyog a Karib-tenger azúrkéksége fölött a nap, gondtalanul sütkéreznek a strand meleg fövenyén az Arany Pálma-szálló vendégei, aki pedig színvonalasabb szórakozásra vágyik, kedvére tanulmányozhatja a nyugat-indiai szigetek egzotikus állat- és növényvilágát, mint az elválaszthatatlannak tűnő baráti négyesfogat: a higgadt, jó modorú Edward és Evelyn, meg a hangos Greg és a vidám Lucky. Este zene szól, hangulatvilágításnál táncolnak a párok: a szálloda újdonsült ifjú tulajdonosai, Tim és Molly nem kímélik a fáradságot, ha vendégeik kényelméről van szó.<br>És mégis…?<br>És mégis. Rejtély az Antillákon! Avagy: ki elégelte meg a szószátyár őrnagy szűnni nem akaró történeteit…? Kinek volt az útjában a szép fekete Victoria? ki zavarja meg a békés nyaralók éjszakai álmát…?<br>Rejtély az Antillákon!<br>De sebaj: mindenkit megnyugtathatunk – Miss Marple fölött eljárt az idő, de a bájos öreg hölgy mégsem hagyja magát. Kötögetés, csevegés, némi kis finom hallgatózás – és a rejtély nem marad örökre Rejtély!</p></div>

# <a name="id_72">Agatha Christie: Nemezis (2011)</a>
<img src="https://github.com/BercziSandor/calibre_lib/raw/main/Agatha%20Christie/Nemezis%20%2872%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Nemezis%20%2872%29/Nemezis%20-%20Agatha%20Christie.epub)

### Összefoglalás
<div>
<p>Alig másfél év telt el azóta, hogy Marple kisasszony megoldott egy bizonyos rejtélyt az Antillákon, s ezzel sikerült néhány ifjú hölgy életét megmentenie. Nyomozótársa, a goromba, de aranyszívű Mr. Rafiel időközben meghalt, ám ügyvédei útján, levélben utólag még megkéri az öregkisasszonyt: göngyölítsen fel (neki teendő személyes szívességként) egy újabb bűnügyet. Azt azonban, hogy miről volna szó, nem részletezi. Apránként derül ki, hogy itt nem ifjú hölgyeket kell megmenteni – az ifjú hölgyek (mint utóbb kiviláglik, szám szerint ketten) már meghaltak, sőt, már a gyilkost is elítélték. De hiába hogy a bűnös raboskodik, amint Marple kisasszony újra felveszi a fonalat, tovább szaporodik a halottak száma, mi több, őt magát is halálos veszedelem fenyegeti, s bizony ha Mr. Rafiel nem nyújtana neki hatékony segédkezet a túlvilágról…</p></div>

# <a name="id_77">Agatha Christie: Szunnyadó gyilkosság (2018)</a>
<img src="https://github.com/BercziSandor/calibre_lib/raw/main/Agatha%20Christie/Szunnyado%20gyilkossag%20%2877%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Szunnyado%20gyilkossag%20%2877%29/Szunnyado%20gyilkossag%20-%20Agatha%20Christie.epub)

### Összefoglalás
<div>
<p>E könyv Agatha Christie utolsó Miss Marple regénye. A kedves, idős, kotnyeles hölgy búcsúzóul is kitesz magáért: nem mindennapi pszichológiai érzékkel derít fényt egy olyan bűntényre, amelynek létéről nincs is tudomása senkinek.<br>Gwenda Reed esküvője után házat keres, ahol férjével nyugodt boldogságban élhetne. És megtalálja azt a villát, amelyről álmodott. Azt a házat, amelyet keresett…<br>De az öröm, ami a költözködéssel és berendezkedéssel jár, hamar szertefoszlik. Gwendát nyugtalan, furcsa rémképek gyötrik, de nem talál rájuk magyarázatot.<br>A hihetetlen és véletlen események egybeesése Miss Marple figyelmét is felkelti, s kitartó szívóssággal addig nyomoz, amíg fény nem derül a dél-angol udvarház rejtélyeire.<br>Az olvasót mindvégig izgalomban tartó cselekmény feszültségét Agatha Christie páratlan hangulatot, atmoszférát teremtő előadása csak tovább fokozza.</p></div>

# <a name="id_247">Agatha Christie: Gyöngyöző cián (2010)</a>
<img src="https://github.com/BercziSandor/calibre_lib/raw/main/Agatha%20Christie/Gyongyozo%20cian%20%28247%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Gyongyozo%20cian%20%28247%29/Gyongyozo%20cian%20-%20Agatha%20Christie.epub)

### Összefoglalás
<div>
<p>Rosemary Barton szép, fiatal, gazdag, boldog – miért lenne öngyilkos? De ha nem öngyilkos lett, akkor legközelebbi családtagjai és barátai közül tett ciánt a pezsgőjébe valaki. De ki akarhatta volna a halálát? George Barton, a férje el sem tudja képzelni, megrendezi hát egy évvel felesége halála után ugyanott, ugyanazokkal a vendégekkel a vacsorát, hátha kiderül valami. Ki is derül: újabb haláleset történik. Biztos hát, hogy Rosemary sem önkezével vetett véget az életének. Gyanúsítottakban szokás szerint nincs hiány. Agatha Christie ismét zseniális bűntényt alkotott – minden nyom ott van a szemünk előtt, csak nem vesszük észre…</p></div>

# <a name="id_254">Agatha Christie: No. 16 (1997)</a>
<img src="https://github.com/BercziSandor/calibre_lib/raw/main/Agatha%20Christie/No.%2016%20%28254%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/No.%2016%20%28254%29/No.%2016%20-%20Agatha%20Christie.epub)

### Összefoglalás
<div>
<p>Az angol hírszerzés veszélyes titkosügynök érkezését várja. Nem tudják, mikor jön, milyen néven jelentkezik – semmi közelebbit nem tudnak róla, csupán a kódszámát: ő a „No. 16.” Úti célja a Blunt magánnyomozó-iroda, amely nem más, mint a titkosügynökök találkahelye. az angol hírszerzés azonban leleplezi az irodát és Mr. Bluntot. Az ügynökséget továbbra is fenntartják, csak épp a saját embereiket állítják Blunt úr helyére: Tommy és Tuppence Beresfordot, akik már az első világháború alatt is eredményes hírszerzőként működtek… A házaspár munkához lát… Négy elképesztő gyilkosság, egy ékszerrablás, két hamisítás, továbbá egy csempészbanda leleplezése után – életveszélyes helyzetekből szabadulva – végre elérkezik a sorsdöntő nap: AZ IDEGEN KÉM JELENTKEZIK!…</p></div>

# <a name="id_242">Agatha Christie: Balhüvelykem bizsereg (2015)</a>
<img src="https://github.com/BercziSandor/calibre_lib/raw/main/Agatha%20Christie/Balhuvelykem%20bizsereg%20%28242%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Balhuvelykem%20bizsereg%20%28242%29/Balhuvelykem%20bizsereg%20-%20Agatha%20Christie.epub)

### Összefoglalás
<div>
<p>A „Ifjú Kalandorok Rt.” már rég nem ifjú törzstagjai, Tommy és Tuppence Ada nénit látogatják meg az idősek otthonában. És ahol ők felbukkannak, ott biztos, hogy megmagyarázhatatlan dolgok történnek. Tuppence a tőle megszokott hévvel veti magát a rejtélyek nyomába. Miért ismerős az Ada nénitől örökölt festményen a ház? Hová tűnt Mrs. Lancaster? Tommy a rá jellemző nyugalommal próbálja követni a feleségét – de nyugalma csak addig tart, amíg Tuppence-t meg nem akarják ölni…</p></div>

# <a name="id_255">Agatha Christie: Parker Pyne nyomoz (1996)</a>
<img src="https://github.com/BercziSandor/calibre_lib/raw/main/Agatha%20Christie/Parker%20Pyne%20nyomoz%20%28255%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Parker%20Pyne%20nyomoz%20%28255%29/Parker%20Pyne%20nyomoz%20-%20Agatha%20Christie.epub)

### Összefoglalás
<div>
<p>Személyes hirdetések Boldog Ön? Mert ha nem keresse fel Parker Pyne-t. Richmond Street 17. A fenti hirdetést Parker Pyne rendszeresen megjelenteti a napilapok címoldalán, nem csoda, ha sokan keresik fel… És Parker Pyne segít az elhanyagolt feleségnek, az unatkozó őrnagynak, a válni nem akaró férjnek, az életunt, dúsgazdag özvegynek… S hiába megy szabadságra a „szívügyek híres szakembere”, boldogtalan, bajba jutott ember, kinyomozásra váró rejtély és bűntény mindenütt akad: a sivatagi út során, Bagdadban, Delphoiban…</p></div>

# <a name="id_70">Agatha Christie: Három vak egér (2010)</a>
<img src="https://github.com/BercziSandor/calibre_lib/raw/main/Agatha%20Christie/Harom%20vak%20eger%20%2870%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Harom%20vak%20eger%20%2870%29/Harom%20vak%20eger%20-%20Agatha%20Christie.epub)

### Összefoglalás
<div>
<p>Egy ​zimankós téli napon kis vendégfogadó nyílik az isten háta mögött, ahová, csodák csodája, egymás után érkeznek a vendégek: a kócos, vörös hajú, epezöld kockás nyakkendőt viselő, kaján vigyorú walesi fiatalember, Christopher Wren; az agresszív, parancsoláshoz szokott és a kákán is csomót kereső, zord külsejű Mrs. Boyle; a katonás eleganciájú, keménykötésű, magáról semmit el nem áruló Metcalf őrnagy; és a pipiskedő, a hölgyeket szatír módjára vizslató külföldi, Mr. Paravicini. <br>A panziót vezető újdonsült házaspár, Giles és Molly Davis a nagy munka közepette tán észre sem veszi, milyen különös alakok szálltak meg náluk.<br>Azután az intézményt egy hatalmas hóvihar a szó szoros értelmében elvágja a külvilágtól. <br>Ám az aggodalom akkor hág a tetőfokára, amikor a rendőrség síelni tudó embere mégis eljut a Monkswell-vendégházba. Az ifjú Trotter őrmester ugyanis azért tette meg ezt az emberpróbáló utat, hogy beszámoljon az egybegyűlteknek a két napja, Londonban történt gyilkosságról, s hogy közölje velük, a tettes itt van közöttük, és újból ölni készül… <br>A Három vak egér című kisregény Agatha Christie hosszú és sikeres pályájának derekán íródott. <br>Amikor a brit uralkodó, VI. György édesanyja 1947 tavaszán nyolcvanadik születésnapját ünnepelte, a BBC rádió személyre szóló meglepetéssel kívánt kedveskedni neki. A kérdésre, hogy mit szeretne hallani, Mária anyakirályné azt válaszolta: „valamit Agatha Christie-től”. <br>Így született meg a húszperces rádiójáték, mely 1947. május 26-án hangzott el Három vak egér címmel. <br>A történet három évvel később átdolgozott, kibővített formában egy válogatáskötet címadójaként jelent meg az Egyesült Államokban. <br>Christie ezt követően színpadra alkalmazta művét, s Az egérfogó címet adta neki. Az imígyen átkeresztelt darab az 1952-es londoni bemutató óta nem került le a műsorról. Tehát az a faramuci helyzet állt elő, hogy az alapul szolgáló kisregény konkurense lett a belőle készült, időközben „a színháztörténet leghosszabb ideje futó darabjává” avanzsált műnek…</p></div>

# <a name="id_67">Agatha Christie: Ellopott gyilkosság (2012)</a>
<img src="https://github.com/BercziSandor/calibre_lib/raw/main/Agatha%20Christie/Ellopott%20gyilkossag%20%2867%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Ellopott%20gyilkossag%20%2867%29/Ellopott%20gyilkossag%20-%20Agatha%20Christie.epub)

# <a name="id_65">Agatha Christie: Eljöttek Bagdadba (2013)</a>
<img src="https://github.com/BercziSandor/calibre_lib/raw/main/Agatha%20Christie/Eljottek%20Bagdadba%20%2865%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Eljottek%20Bagdadba%20%2865%29/Eljottek%20Bagdadba%20-%20Agatha%20Christie.epub)

### Összefoglalás
<div>
<p>Victoria Jones megint bajba került. Főnöke feleségét utánozta munkaidőben, és persze rajtakapták. Most nézhet állás után. Szerencse, hogy egy parkban találkozik Edwarddal, a vonzó, angyalarcú fiatalemberrel, aki hevesen udvarolni kezd neki, majd elutazik Bagdadba. Victoria nyomban utána indul. Nemcsak ő tart Bagdadba: a nagyhatalmak konferenciára készülnek a városban. Ezt akarja meghiúsítani egy titokzatos szervezet. A szervezetet pedig Henry Carmichael próbálja leleplezni. Alighanem nyomon van, egy este ugyanis szúrt sebbel zuhan be Victoria szobájába, és azt kéri tőle, rejtse el. Több se kell a kalandvágyó lánynak. Mikor Carmichael meghal, jelentkezik a helyére, és ő szimatol tovább.</p></div>

# <a name="id_79">Agatha Christie: Tíz kicsi néger (2016)</a>
<img src="https://github.com/BercziSandor/calibre_lib/raw/main/Agatha%20Christie/Tiz%20kicsi%20neger%20%2879%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Tiz%20kicsi%20neger%20%2879%29/Tiz%20kicsi%20neger%20-%20Agatha%20Christie.epub)

### Összefoglalás
<div>
<p>A krimi angol "királynője" a műfaj úgyszólván minden változatával megpróbálkozott; írt például detektív és nyomozás nélküli thrillereket is. Ezek közé tartozik egyik legnépszerűbb (filmen és színpadi változatban is nagy sikert aratott) könyve, a Tíz kicsi néger. A Devonshire partjainál fekvő kis Néger-sziget luxusvillájába az új tulajdonos nyolc vendéget hív: egy bírót, egy aranyifjút, egy öreg tábornokot, egy vénkisasszonyt, egy tornatanárnőt, egy rendőrt, egy kalandort és egy orvost - ügyesen kitalált ürügyekkel. A vendégeket a szigeten csak az inas és felesége, a szakácsnő fogadja - a házigazda csak később tud jönni, mondják. A vendégek fura gyermekversikéket találnak szobájukban a tíz kicsi néger szomorú sorsáról, a vacsoraasztalt pedig tíz kicsi néger figura díszíti. Vacsora után robban a bomba: megszólal egy hanglemez, amely mind a tíz jelenlévőt gyilkossággal vádolja. A szakácsnő és az aranyifjú még az éjjel meghal, ráadásul két néger figura is eltűnik az asztalról. Reggelre vihar tör ki, a társaságot elvágja a külvilágtól, s hiába kutatják át a szigetet, rajtuk kívül nincs ott senki - azt tehát, aki gyilkossággal vádolja és sorban kivégzi őket, maguk között kell keresniük. Minden napra akad is egy-két változatos halállal kimúló áldozat (éppen a gyermekversike módszere szerint), a feszültség nő, míg végül a vihar elmúltával a szigetre érkező rendőrség csak tíz holttestet talál. A rejtélyt pedig végül egy palackpostával érkező levél oldja meg...</p></div>

# <a name="id_64">Agatha Christie: A ferde ház (2018)</a>
<img src="https://github.com/BercziSandor/calibre_lib/raw/main/Agatha%20Christie/A%20ferde%20haz%20%2864%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/A%20ferde%20haz%20%2864%29/A%20ferde%20haz%20-%20Agatha%20Christie.epub)

### Összefoglalás
<div>
<p>Hol volt, hol nem volt, volt egyszer egy nagy, szerető, bár kissé zűrzavaros család. A Leonidesek boldogan éltek kis, ferde házukban… Egészen addig, míg a családfő, a milliomos Aristide meg nem halt. Valaki a családból inzulin helyett mérget tett a fecskendőjébe.<br>Ki a gyilkos, és miért ölt? Szerelemből, pénzvágyból vagy tán bosszúból? A rejtély nyomába eredő fiatalember indítóoka legalább világos: Sophia, az áldozat legidősebb unokája addig nem hajlandó kitűzni esküvőjük napját, míg ki nem derül az igazság…</p></div>

# <a name="id_240">Agatha Christie: A vád tanúja (2018)</a>
<img src="https://github.com/BercziSandor/calibre_lib/raw/main/Agatha%20Christie/A%20vad%20tanuja%20%28240%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/A%20vad%20tanuja%20%28240%29/A%20vad%20tanuja%20-%20Agatha%20Christie.epub)

### Összefoglalás
<div>
<p>London, 1920-as évek. Sokkoló gyilkosság szennyezi be egy csinos városi kúria plüsskárpitjait. Az áldozat egy idős asszony, az elképesztően gazdag Emily French. Minden bizonyíték Leonard Vole-ra, a fiatal kalandorra mutat, akit az asszony örökösévé tett, és aki cserébe könyörtelenül elvette az életét. Legalábbis az asszony házvezetőnője ezt állítja a bíróságon. Leonard azonban ragaszkodik ártatlanságához, és biztos benne, hogy felesége igazolja majd az alibijét.<br>A vád tanúja a krimikirálynő tizenkét izgalmas, hátborzongató detektívnovellájának gyűjteménye, amelyben nem mindig a rosszfiúk húzzák a rövidebbet…</p></div>

# <a name="id_312">Agatha Christie: És eljő a halál… (2018)</a>
<img src="https://github.com/BercziSandor/calibre_lib/raw/main/Agatha%20Christie/Es%20eljo%20a%20halal__%20%28312%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Agatha%20Christie/Es%20eljo%20a%20halal__%20%28312%29/Es%20eljo%20a%20halal__%20-%20Agatha%20Christie.epub)

### Összefoglalás
<div>
<p>4000 ​évvel ezelőtt Egyiptomban…<br>Imhotep, a ká-pap, kiterjedt család feje. Régóta özvegy, és most memphiszi útján szert tett egy fiatal és gyönyörű ágyasra. Úgy gondolja, a családnak vele kellene örvendeznie – de Nofret rövid idő alatt meggyűlölteti magát, és összeugrasztja a családtagokat. A két felnőtt fiú házassága megrendül. A szegény rokon, aki Imhotep jóakaratának hála él velük, feltűnően szaglászni kezd mindenki után, és Nofret besúgójává válik. A Memphiszből érkezett írnok rokon látszólag a család oldalán áll, de ki tudja, valójában mi vezérli? Amikor Nofret lezuhan a sziklaösvényrõl, titokban mindenki fellélegzik. De aztán felmerül a kellemetlen kérdés: valóban baleset történt? Ha igen, miért változott meg egyes családtagok viselkedése? Reniszenb, a fiatal özvegy, Imhotep leánya, aki most tért vissza férje halála után, az intézővel, Horival együtt nyomozni kezd. És hirtelen elfelejthetjük, hogy milyen régen játszódik a krimi. Az óegyiptomi szereplők éppen úgy viselkednek, mint a mai emberek – hiszen belsőleg nem változott sokat az emberiség azóta sem.<br>Mire fény derül a titkokra, heten halnak meg. De Agatha Christie nem hagyja cserben hűséges olvasóit: az utolsó lapokon mindent megtudunk!</p></div>

