# <a name="id_277">Darren Shan: A holtak vonulása (2010)</a>
<img src="https://github.com/BercziSandor/calibre_lib/raw/main/Darren%20Shan/A%20holtak%20vonulasa%20%28277%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Darren%20Shan/A%20holtak%20vonulasa%20%28277%29/A%20holtak%20vonulasa%20-%20Darren%20Shan.epub)

### Összefoglalás
<div>
<p>Capac ​Raimi a Városba érkezik, hogy szerencsét próbáljon kisstílű gengszter nagybátyja mellett. Hamarosan azonban arra eszmél, hogy már a Város teljhatalmú urának, a Kardinálisnak dolgozik. A Kardinális a Város szülötte. A Város a Kardinális teremtménye. Egy a lelkük, és sosem alszanak. A Kardinális mindent lát, ami az utcákon vagy a zárt ajtók mögött történik. A Kardinális mindenható.<br>Az öntelt fiatalember habzsolja új életét, amit csak néhány kellemetlenség zavar meg, például a rejtélyes, vak és néma szerzetesek, akik valahogy mindig feltűnnek Capac életének sorsfordító eseményeinél. Vagy az a tény, hogy gyakorlatilag semmire nem emlékszik, ami az előtt történt vele, hogy a Városba érkezett…<br>Capac egy álmot és az inka neve által számára kijelölt sorsát követve belép a természetfeletti birodalmába. Miközben igyekszik beteljesíteni a küldetését, furcsa és izgalmas kutatásba kezd, hogy a nyomára akadjon eltűnt barátainak és saját, elveszített múltjának.<br>A holtak vonulása Darren Shan első felnőtteknek szánt sorozatának, a Város-trilógiának az első kötete. Egy utópisztikus thriller és egy vérfagyasztó horror elsőrangú keveréke, olyan hátborzongató olvasmány, amely még az erős idegzetűeket is próbára teszi.</p></div>

# <a name="id_278">Darren Shan: A pokol pereme (2011)</a>
<img src="https://github.com/BercziSandor/calibre_lib/raw/main/Darren%20Shan/A%20Pokol%20Pereme%20%28278%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Darren%20Shan/A%20Pokol%20Pereme%20%28278%29/A%20pokol%20pereme%20-%20Darren%20Shan.epub)

### Összefoglalás
<div>
<p>A ​Városban a Kardinális az úr, Al Jeery pedig személyes testőrségének egyik rendíthetetlen oszlopa. Egy nap titokzatos gyilkosság történik a Város legelőkelőbb szállodájában, és Al legnagyobb meglepetésére a Kardinális rá bízza az ügy felderítését.<br>A nyomozás során váratlan felfedezést tesz, ami a végsőkig próbára teszi a hűségét. Egy olyan szörnyű rejtély részesévé válik, amihez a holtaknak, a város inka ősapáinak, a teljhatalmú Kardinálisnak és a már-már misztikus hírű bérgyilkosnak, Paucar Waminak is köze van.<br>Wami egy árnyékba burkolózó, rejtélyes alak, aki akkor öl, amikor csak kedve tartja, láthatóan nem kell tartania semmiféle megtorlástól. Al hamarosan rájön, hogy sokkal több a közös vonása Wamival, mint ahogy azt valaha is képzelte…<br>A pokol pereme Darren Shan első felnőtteknek szánt sorozatának, a Város-trilógiának a második kötete. Egy utópisztikus thriller és egy vérfagyasztó horror elsőrangú keveréke, olyan hátborzongató olvasmány, amely még az erős idegzetűeket is próbára teszi.</p></div>

# <a name="id_279">Darren Shan: A kígyók városa (2011)</a>
<img src="https://github.com/BercziSandor/calibre_lib/raw/main/Darren%20Shan/A%20Kigyok%20Varosa%20%28279%29/cover.jpg" alt="cover" width="300"/>

### Összefoglalás
<div>
<p>Capac ​Raimi tíz éve a Város kardinálisa. Még az első Kardinális tanította ki, hogy méltó utódjává váljon, és átvegye birodalmát. Capacot nem lehet megölni, ám ez nem gátolja meg ellenségeit abban, hogy próbálkozzanak. Márpedig ellensége bőven akad.<br>A Kardinális eddig mindig nyugodtan bevárta ellenlábasai támadásait abban a biztos tudatban, hogy úgysem veszíthet. Ám a dolgok most hirtelen megváltoztak. A Városban rivális bandák bukkantak fel, ráadásul furcsa alakok is előkerülnek Capac múltjából – olyanok, akikre csak ő emlékezhet. Az első Kardinális teremtményei, akiknek vele együtt el kellett volna pusztulniuk tíz évvel korábban.<br>Mindez csak egy dolgot jelenthet: a titokzatos inka papok, a Várost éltető ősi hatalom birtokosai, akik sosem lelkesedtek túlságosan azért, hogy a hatalom Capac kezébe kerüljön, akcióba lendültek, hogy visszaszerezzék maguknak az irányítást. Capac Raiminak ezúttal tényleg az utolsó csepp véréig kell küzdenie…<br>A kígyók városa Darren Shan első felnőtteknek szánt sorozatának, a Város-trilógiának befejező kötete, melyben végre minden hátborzongató titokra fény derül.</p></div>

