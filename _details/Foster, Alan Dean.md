#### <a name="id_649">Foster, Alan Dean: A nyolcadik utas: a Halál (2015)</a>
<img src="https://github.com/BercziSandor/calibre_lib/raw/main/Foster%2C%20Alan%20Dean/A%20nyolcadik%20utas_%20a%20Halal%20%28649%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Foster%2C%20Alan%20Dean/A%20nyolcadik%20utas_%20a%20Halal%20%28649%29/A%20nyolcadik%20utas_%20a%20Halal%20-%20Foster%2C%20Alan%20Dean.epub)
<div>
<p>A ​Nostromo teherszállító űrhajó legénységét felébresztik a hibernációból, hogy megvizsgáljanak egy idegen eredetű rádiójelet, amit a hajót irányító számítógép fogad. Nem sokkal később leszállnak az egyik közeli bolygón, és megtalálják a forrást: egy régóta elhagyott hajót, a rakterében több ezernyi furcsa tojással. Ezek vizsgálata során a felfedezőcsapat egyik tagja szerencsétlen balesetet szenved, így a visszatérésükkor kénytelenek magukkal vinni egy idegen lényt a fedélzetre, aki nem sokkal később a legrettenetesebb félelmeiket megtestesítve elkezd egyesével levadászni mindenkit.<br>A nyolcadik utas: a Halál az 1979-es megjelenését követően a sci-fik egyik alapkövévé vált, Ellen Ripley karakteréből példakép lett. A filmek népszerűsége mindmáig töretlen, számos folytatást forgattak és forgatnak hozzájuk mindmáig, valamint az irodalomban is hatalmas sikert aratott a történet, amelyet további művekkel egészítettek ki és írtak tovább. Alan Dean Foster korabeli regényadaptációja nagyszerűen ragadja meg a filmben lévő izgalmat és rettegést, olyan normákat állítva fel, amiket még ma is követnek a legnagyobb írók. Az olvasó az eredeti regény újraszerkesztett, napjaink nyelvezetéhez és az azóta hatalmas méretűre nőtt Alien-univerzumhoz pontosabban illeszkedő kiadását tartja a kezében.</p></div>

#### <a name="id_650">Foster, Alan Dean: A bolygó neve: Halál (2015)</a>
<img src="https://github.com/BercziSandor/calibre_lib/raw/main/Foster%2C%20Alan%20Dean/A%20bolygo%20neve_%20Halal%20%28650%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Foster%2C%20Alan%20Dean/A%20bolygo%20neve_%20Halal%20%28650%29/A%20bolygo%20neve_%20Halal%20-%20Foster%2C%20Alan%20Dean.epub)
<div>
<p>Miután visszatért a Földre, Ellen Ripley megtudja, hogy létrehoztak egy telepesekből álló kolóniát az LV-426-on, azon a bolygón, ahol a Nostromo legénysége találkozott az idegenekkel. Nemrég ráadásul megszűnt velük a rádiókapcsolat, ezért most egy tengerészgyalogos egység kíséretében visszatér, hogy kiderítse mi történt… és szembenézzen a szörnyetegekkel, akik mindennél többen vannak, és akiknek még mindig lételemük a pusztítás.<br>A bolygó neve: Halált 1986-ban mutatták be a mozik, és a mérföldkőnek számító előd méltó folytatása lett. Az olvasó az eredeti regény újrafordított, napjaink nyelvezetéhez és az azóta hatalmas méretűre nőtt Alien-univerzumhoz pontosabban illeszkedő kiadását tartja a kezében.</p></div>

#### <a name="id_652">Foster, Alan Dean: Az út végén a halál (1992)</a>
<img src="https://github.com/BercziSandor/calibre_lib/raw/main/Foster%2C%20Alan%20Dean/Az%20ut%20vegen%20a%20halal%20%28652%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Foster%2C%20Alan%20Dean/Az%20ut%20vegen%20a%20halal%20%28652%29/Az%20ut%20vegen%20a%20halal%20-%20Foster%2C%20Alan%20Dean.epub)
<div>
<p>A ​Föld felé tartó óriás Sulaco űrhajón elektromos tűz üt ki, és az automatika egy mentőkabinban kilövi a fedélzetén hibernálva fekvő utasokat: egy sebesült katonát, egy kislány, egy széttépett androidot és egy nőt, Ripleyt.<br>Nem véletlen, ha ismerős a név, ő az aki A nyolcadik utas a halálban és A bolygó neve halálban már két alkalommal is megküzdött az emberekben csak táplálékot látó idegenekkel. Most itt a harmadik rész, a rémálom folytatódik<br>A mentőkabinban ugyanis rajtuk kívül ott szunnyad egy földönkívüli tojása és áldozatra vár. Ripleyék egy börtönbolygón landolnak, ám a szerencsétlenséget csak a nő éli túl<br>Ezen a fegyvertelen, lezüllött büntetőtelepen indul ismét útjára a halál, ezúttal megállíthatatlanul. Az életüket félő elítélteknek Ripley vezetésével csupán egyetlen reményük maradt: hátha az emberi lelemény képes megfékezni az idegen mindent elsöprő erejét.<br>A könyvet az amerikai sikerfilm forgatókönyve alapján Alan Dean Foster írta, aki nem ismeretlen már a hazai közönség előtt.</p></div>

