#### <a name="id_5">Barbara Pease: Miért hazudik a férfi? Miért sír a nő? (2014)</a>
<img src="https://github.com/BercziSandor/calibre_lib/raw/main/Barbara%20Pease/Miert%20hazudik%20a%20ferfi_%20Miert%20sir%20a%20n%20%285%29/cover.jpg" alt="cover" width="300"/>

<div>
<p>Miért menekül a férfi a szerelem elől? Miért rágódik a nő vacak kis problémákon? Miért ódzkodik a férfi a tartós kapcsolattól? Miért nem tér a nő soha a lényegre? Miért érzi a férfi, hogy minden nő az ő fülét rágja? Miért kíváncsi a nő minden apró részletre? Mit eszik a férfi a tűsarkúban tipegő nőn? Mit eszik a nő a feszes fenekű férfin? Miért vannak a férfinak olyan undorító szokásai? Miért beszél annyit a nőt? Miért szereti a férfi a disznó vicceket? Mire gerjed a nő? Miért hazudik a férfi? Miért sír a nő?<br>Az elsöprő sikerű Testbeszéd írója és társszerzője – egyben felesége – három évtizede keresik a választ, vajon miért van az, hogy a nemek közti szakadék, félreértés, konfliktus a 21. században ugyanúgy hozzátartozik az emberi élethez, mint Ádám és Éva ősviszálya idején. Tapasztalataik, kutatásaik, felméréseik, józan eszük és humoruk segítségével igyekeznek válaszolni az örök kérdésre: Miért is van annyi bajunk egymással?<br>Ön nem kíváncsi rá?</p></div>

#### <a name="id_576">Barbara Pease: A férfinak szex kell, a nőnek szerelem (2011)</a>
<img src="https://github.com/BercziSandor/calibre_lib/raw/main/Barbara%20Pease/A%20ferfinak%20szex%20kell%2C%20a%20nonek%20szere%20%28576%29/cover.jpg" alt="cover" width="300"/>

<div>
<p>„Az ember az egyetlen faj, amelyet zavarba hoz a párzás.”<br>Sokan reménykednek abban, hogy egy nap majd megtalálják a Nagy Ő-t. De ez, sajnos, csak keveseknek sikerül, ha egyáltalán. Miért hajt a férfi állandóan a szexre? Miért követeli a nő, hogy a férfi állapodjon meg mellette? És miért oly nehéz e kettőt összeegyeztetni? Allan és Barbara Pease, a téma világhírű szakértői tapasztalataik, bőséges esettanulmányok és a legfrissebb kutatási eredmények segítségével könnyed és humoros formában próbálnak választ találni e mindannyiunkat érintő kérdésekre. A viszony 9 típusa, hűtlenkedés, alkalmi szex, párképességi teszt, az új kapcsolatok 5 leggyakoribb csapdája és még sok-sok érdekes téma szerepel ebben a könyvben, mely párjukat kereső szingliknek és párkapcsolati problémákkal küszködő pároknak egyaránt szívből ajánlható.</p></div>

#### <a name="id_294">Barbara Pease: A testbeszéd enciklopédiája (2019)</a>
<img src="https://github.com/BercziSandor/calibre_lib/raw/main/Barbara%20Pease/A%20testbeszed%20enciklopediaja%20%28294%29/cover.jpg" alt="cover" width="300"/>

<div>
<p>Mondanivalónkat a beszéden kívül gesztusaink, arcjátékunk, testtartásunk – összefoglalóan a testbeszédünk – közvetíti, erősíti meg vagy cáfolja. Aki ennek tudatában van, az sokkal hatékonyabban kommunikál. Ha érti és érzékeli ezeket a sokatmondó jeleket, lényegesen többet tudhat meg a másik szándékáról, mint ha csupán a szavaira hagyatkozna. A világhírű szerzőpáros, Allan és Barbara Pease legújabb könyvükben élvezetes, közérthető stílusban – számtalan fotó és rajz kíséretében -foglalják össze a testbeszéd alapvető tudnivalóit. Ne feledjük: miközben elsajátítjuk a testbeszéd tudományát, apránként jobban megértjük saját viselkedésünket is. A testbeszéd enciklopédiája a kereskedők, menedzserek, üzletkötők, állásinterjúra készülők elengedhetetlen kézikönyve, de hasznos lehet az élet bármely területén: otthon, randevún vagy a munkahelyen.</p></div>

