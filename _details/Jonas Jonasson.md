#### <a name="id_383">Jonas Jonasson: A százéves ember, aki kimászott az ablakon és eltűnt (2019)</a>
<img src="https://github.com/BercziSandor/calibre_lib/raw/main/Jonas%20Jonasson/A%20szazeves%20ember%2C%20aki%20kimaszott%20az%20%28383%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Jonas%20Jonasson/A%20szazeves%20ember%2C%20aki%20kimaszott%20az%20%28383%29/A%20szazeves%20ember%2C%20aki%20kimaszott%20-%20Jonas%20Jonasson.epub)
Összefoglalás:
<p class="description">Egy svéd kisvárosban, az idősek otthonában születésnapi ünneplésre készülnek: az otthon lakóját, a százéves Allan Karlssont akarják felköszönteni – el tudnak képzelni ennél érdektelenebb kezdést? Pedig ez a ravasz Jonasson bizony így kezdi kalandregényét, hogy aztán átcsapjon egy teljesen kiszámíthatatlan és végtelenül vicces ámokfutásba, amelynek minden egyes fordulata elismerő csettintésre készteti az olvasót, és minden bekezdésben ott van legalább egy, de inkább több ütős poén. Nem hiába vásárolták meg a könyvet egy év alatt majd´ nyolcszázezren a kilencmilliós Svédországban, és jelenik meg harminc nyelven szerte a világon.</p>

#### <a name="id_984">Jonas Jonasson: Gyilkos-Anders és barátai (meg akik nem azok) (2015)</a>
<img src="https://github.com/BercziSandor/calibre_lib/raw/main/Jonas%20Jonasson/Gyilkos-Anders%20es%20baratai%20%28meg%20akik%20%28984%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Jonas%20Jonasson/Gyilkos-Anders%20es%20baratai%20%28meg%20akik%20%28984%29/Gyilkos-Anders%20es%20baratai%20%28meg%20-%20Jonas%20Jonasson.epub)
Összefoglalás:
<div>
<p>Gyilkos-Anders, egy recepciós és egy kiugrott lelkésznő találkozása a boncasztalon… vagyis nem, egyelőre nem a boncasztalon, hanem egy motelnek álcázott kuplerájban a keresztény egyháztörténelemnek és a svéd kriminalisztika menetének teljesen új irányt szab.<br>A regényben „nem szokványos" pénzkereseti lehetőségek után kutat első (és második) pillantásra jelentéktelennek tűnő fiatal portás, egy nagydumás istentagadó lelkészcsaj és egy reménytelenül fafejű verőember. Először céges szintre emelik a verési-pénzbehajtási szolgáltatást, utána bibliai alapokon nyugvó, borban tocsogó egyházat alapítanak, végül újrafazonírozzák a Mikulást, s közben – ahogy azt Jonasson korábbi hőseitől, a százéves embertől és a remekül számoló analfabétától megszokhattuk – folyton menekülnek valakik elől, közben milliókat veszítenek, hogy aztán újra nyerjenek, s közben Jonasson egy pillanatra sem áll le a sziporkáival. Vagyis ismét itt az év legviccesebb könyve!</p></div>

#### <a name="id_668">Jonas Jonasson: Az analfabéta, aki tudott számolni (2020)</a>
<img src="https://github.com/BercziSandor/calibre_lib/raw/main/Jonas%20Jonasson/Az%20analfabeta%2C%20aki%20tudott%20szamolni%20%28668%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Jonas%20Jonasson/Az%20analfabeta%2C%20aki%20tudott%20szamolni%20%28668%29/Az%20analfabeta%2C%20aki%20tudott%20szamo%20-%20Jonas%20Jonasson.epub)
Összefoglalás:
<p>Hogyan lesz a békeszerető svédeknek atombombája? Ráadásul úgy, hogy 
erről csak egyetlen svéd tud, Holger. Aki tulajdonképpen nem is létezik,
 csak az ikertestvére, akit szintén Holgernek hívnak. Egymásra talál-e a
 nem létező svéd férfi és a dél-afrikai fekete nő, aki tíz kiló 
antilophús helyett jut a tömegpusztító fegyverhez, véletlenül? Mit 
csinál eközben a Moszad két ügynöke? Mitől retteg a fazekasműhelyben a 
kiugrott CIA-s? Miért veri fejbe leghűségesebb alattvalóját V. Gusztáv 
király? Nyer-e a választásokon az „Úgy szar, ahogy van" nevű párt? És 
eljut-e a három kínai nővér Svájcba egy lopott mikrobusszal, hamis 
rendszámmal, mindenféle papírok nélkül? Ja, és megmenekül-e a világ a 
rendhagyó nukleáris fenyegetéstől? 2011-ben azt mondtuk Jonasson előző 
regényére, hogy az év legviccesebb könyve. Most, két évvel később, 
nyugodtan megismételhetjük ezt az állítást. A szerző magasra tette a 
lécet, és gond nélkül, röhögve átugorja.</p>

