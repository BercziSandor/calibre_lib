#### <a name="id_704">Nick Hornby: Pop, csajok satöbbi (101)</a>
<img src="https://github.com/BercziSandor/calibre_lib/raw/main/Nick%20Hornby/Pop%2C%20csajok%20satobbi%20%28704%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Nick%20Hornby/Pop%2C%20csajok%20satobbi%20%28704%29/Pop%2C%20csajok%20satobbi%20-%20Nick%20Hornby.epub)
Összefoglalás:
<p>„Ha férfi vagy, el kell olvasnod ezt a könyvet, aztán elolvastatnod a partnereddel is…” írta Nick Hornby regényéről egy angol kritikusa. És a tanácsát sokan meg is fogadták, hiszen a Pop, csajok, satöbbi az utóbbi évek angol irodalmának egyik legolvasottabb, legnépszerűbb könyve. Rob Fleming, a harmincöt éves popzenerajongó, poplemezgyűjtő, poplemezboltos történetében, boldog és boldogtalan szerelmeiben, szexuális hőstetteiben és leégéseiben, fájdalmas szakításaiban és olykor Woody Allent idéző szerencsétlenkedéseiben bizonnyal sokan ráismernek a saját életükre – és jólesően kinevetik a főhőssel együtt saját magukat is. Nick Hornby ugyanis egyre terebélyesedő sikerét leginkább egészen utánozhatatlan humorának és öniróniájának köszönheti. Egy szó mint száz: ha férfi vagy (vagy nő, aki szeretné megismerni a mai férfiak mafla, gyötrődő lelkét), ha voltál már szerelmes (vagy leszel), ha valaha elhagyott a partnered (vagy te hagytad el őt), ha szereted a popzenét (bár akkor is, ha nem), ha még kezdő vagy, és szeretnéd tudni, milyen megpróbáltatások várnak rád a szexben és a szerelemben, vagy ha már túl vagy sok mindenen, ha olykor a szexet zűrös dolognak érzed, máskor meg az egyetlen örömnek az életben, ha olykor elfog a halálfélelem, ha sehogy sem sikerül felnőnöd, ha néha szörnyen elcseszed az életed… akkor el kell olvasnod ezt a könyvet.</p>

#### <a name="id_304">Nick Hornby: Hogy legyünk jók? (2002)</a>
<img src="https://github.com/BercziSandor/calibre_lib/raw/main/Nick%20Hornby/Hogy%20legyunk%20jok_%20%28304%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Nick%20Hornby/Hogy%20legyunk%20jok_%20%28304%29/Hogy%20legyunk%20jok_%20-%20Nick%20Hornby.epub)
Összefoglalás:
<div>
<p>Katie ​Carr jó ember – legalábbis mindig ezt hitte magáról. Elvégre hű feleség, derék családanya s amellett orvos… Ki más lenne jó ember, ha nem egy körzeti orvos, aki nap mint nap segít másokon? Ám Katie egyszer csak megcsalja a férjét, aztán rögtön – ráadásul mobil telefonon – közli vele, hogy válni akar… Hogy miért? Nem az új szerelem miatt – ha az szerelem egyáltalán –, hanem mert nem bírja tovább férje állandó cinizmusát, mert a húsz év házasság szép lassan felmorzsolta kapcsolatuk meghittségét, s mert… mert kicsúszott a száján (aztán félig-meddig rögtön meg is bánta). S ekkor váratlan fordulatot vesznek az események: a morcos David, aki azzal keresi a kenyerét újságíróként, hogy ő „Holloway legdühösebb embere”, találkozik egy különös nevű „hitgyógyítóval”, DJ JóHírrel, és az ő hatására egy csapásra megváltozik – olyan jó, olyan végtelenül Jó, hogy észveszejtően JÓ ember lesz belőle, hogy Katie hamarosan visszasírja egykori mogorva férjét. David szétosztogatja gyerekei fölösleges játékait, kampányt indít, hogy az utcájukban mindenki fogadjon be egy hajléktalant, és az időközben hozzájuk költözött JóHírrel együtt könyvet ír „Hogy legyünk jók?” címmel. Katie csodálkozik, próbál megértő lenni, veszekszik, viszolyog – s közben kénytelen újra és újra mindent átgondolni, amit mindeddig a szeretetről, szerelemről, jóságról gondolt. Nick Hornby ezúttal egy nő alakjába bújva s ugyanakkor a rá olyannyira jellemző kesernyés humorral meséli el egy tipikus mai házasság válságát, s közben a maga szelíd módján mindannyiunkat arra késztet, hogy gondoljuk át: Jók vagyunk? Jók legyünk? Hogy legyünk jók?</p></div>

#### <a name="id_708">Nick Hornby: Betoncsók (2008)</a>
<img src="https://github.com/BercziSandor/calibre_lib/raw/main/Nick%20Hornby/Betoncsok%20%28708%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Nick%20Hornby/Betoncsok%20%28708%29/Betoncsok%20-%20Nick%20Hornby.epub)
Összefoglalás:
<div>
<p>A ​tizenhat éves Samnek mindene a gördeszka: ott van a szobája falán Tony Hawknak, a világ legnagyobb deszkás bajnokának a posztere, és vele beszéli meg élete kisebb-nagyobb problémáit. Hogy éppen milyen trükköket gyakorol, meg azt is, hogy mostanában milyen jól alakulnak a dolgai. És hogy szerelmes lett. Sőt lefeküdt Aliciával. Életében először szexelt!!<br>Sam tudja, hogy vigyáznia kell: nem akarja megismételni azt a hibát, amit az anyja követett el tizenhat éves korában. (Ebből könnyen ki lehet számolni, hogy az anyja harminckét éves. És mellesleg olyan jó csaj, hogy Sam egyik barátja szívesen járna vele. Amíg rá nem jön, hogy mekkora korkülönbség van köztük.) Sam tehát próbál vigyázni, mert ő igenis el fogja végezni az egyetemet. Nem úgy, mint az anyja, az apja vagy a nagypapája, akik mind valami hülyeséget csináltak tizenéves korukban, s aztán bánhatták egész életükben.<br>Sam csak azt nem tudja még, hogy „az ember őrizkedhet a bajtól az életének nagyjából minden egyes percében, leszámítva, mondjuk, öt másodpercet, és az az öt másodperc a lehető legnagyobb bajba sodorhatja”.<br>Nick Hornby új regénye arról szól, hogy mit kezdhet az életével egy tizenhat éves fiú, akinek öt másodperc miatt fenekestül felfordul az élete. Úgy, hogy még Tony Hawk sem tud segíteni rajta.<br>Vagy mégis?</p></div>

#### <a name="id_709">Nick Hornby: A Meztelen Juliet (2009)</a>
<img src="https://github.com/BercziSandor/calibre_lib/raw/main/Nick%20Hornby/A%20Meztelen%20Juliet%20%28709%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Nick%20Hornby/A%20Meztelen%20Juliet%20%28709%29/A%20Meztelen%20Juliet%20-%20Nick%20Hornby.epub)
Összefoglalás:
<div>
<p>Annie ​egyszer csak rájön, hogy boldogtalan. Mint annyian mások is, amikor azt érzik, hogy megrekedtek egy kapcsolatban, amiben épp csak némi gyenge vonzalmat tudnak összekaparni magukban a párjuk iránt – héba-hóba. Annie párjában, Duncanben ugyanakkor olthatatlan szenvedély él egy rockzenész iránt – aki ráadásul már nem is rockzenész, mert 1986 óta egyetlen dala sem jelent meg. Még csak azt sem lehet tudni, hogy hol lakik és mit csinál azóta.<br>Aztán egyszer csak mégis megjelenik egy új Tucker Crowe-album, pontosabban a legendás Juliet első, hangszerelés nélküli változata: a dalok a maguk csupasz egyszerűségében. Duncan zseniálisnak tartja őket, Annie pedig unalmasnak – és ahogy az lenni szokott, egy ilyen apró nézeteltérés végül mindent fenekestül felforgat az életükben… Sőt, Tucker Crowe életében is.<br>A kilencvenes évek közepe óta, amikor megjelent a Pop, csajok, satöbbi, Nick Hornby a világ egyik legolvasottabb szerzője: párkapcsolatokról, nagy szerelmekről és nagy szakításokról, az összetört szív fájdalmáról, a popzenéről (ami leggyakrabban épp ezekről a fájdalmakról és örömökről szól) kevesen tudnak olyan édesbús történeteket írni, és biztosan senki sem Nick Hornby utánozhatatlan humorával.<br>Nemcsak az olvasók, hanem a filmesek számára is ellenállhatatlanok Hornby könyvei: a Pop, csajok, satöbbi, az Egy fiúról és a Hosszú út lefelé után elkészült A Meztelen Juliet filmváltozata is, Jesse Peretz rendezésében.</p></div>

#### <a name="id_703">Nick Hornby: Fociláz (2014)</a>
<img src="https://github.com/BercziSandor/calibre_lib/raw/main/Nick%20Hornby/Focilaz%20%28703%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Nick%20Hornby/Focilaz%20%28703%29/Focilaz%20-%20Nick%20Hornby.epub)
Összefoglalás:
<div>
<p>A ​Fociláz-at minden idők legjobb focikönyveként reklámozták az angolok (szegények, nem olvasták a Ferencvárosi koktél-t, a Pálya szélén-t, a Termelési regény-t, de holtversenyes első helyről azért lehet szó); Nick Hornbyról pedig, aki ezzel – az első könyvével! – egy csapásra az angol próza élvonalába ugrott, egyik méltatója azt írta: „Hornby az első profi szezonjában bejátszotta magát az angol válogatottba.” "A Fociláz arról szól, mit jelent szurkolónak lenni" – írja Hornby a könyv elején, amit talán úgy pontosíthatnánk: „mit jelent mindenre elszánt, rajongó, megszállott szurkolónak, arsenalkoholistá-nak lenni”. Nem mintha Hornby titkolná szenvedélyének patologikus mélységeit, éppen ellenkezőleg: lefegyverző őszinteséggel beszél a futball okozta gyötrelmeiről és ritka, de akkor annál orgazmikusabb gyönyöreiről, és közben szerelmesen s mégis okosan, szellemesen ír magáról a futballról is – nagy meccsekről, nagy játékosokról, nagy szurkolókról, s mindarról a szennyről is, amely sajnálatos kísérőjelensége az emberiség legnépszerűbb játékának.<br>De a Fociláz sokkal több is ennél; ahogy egyik angol méltatója írta: „lenyűgöző tanulmány a megszállottságról, a családról, a férfiasságról, az osztály-hovatartozásról, az identitásról, a lojalitásról, a depresszióról és az örömről… Hornbynak az angol íróválogatottban a helye.”</p></div>

#### <a name="id_705">Nick Hornby: Hosszú út lefelé (2015)</a>
<img src="https://github.com/BercziSandor/calibre_lib/raw/main/Nick%20Hornby/Hosszu%20ut%20lefele%20%28705%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Nick%20Hornby/Hosszu%20ut%20lefele%20%28705%29/Hosszu%20ut%20lefele%20-%20Nick%20Hornby.epub)
Összefoglalás:
<div>
<p>Londonban, szilveszter éjszakáján, egy toronyház tetején négy öngyilkosjelölt tapasztalja meglepetten, hogy az élet nyűgeitől való magányos búcsú helyett valóságos partiba csöppent.<br>Ők négyen némi udvariaskodás után – hogy ki ugorjon elsőnek – akarva-akaratlan megmentik egymás életét: legalábbis egyelőre. <br>Nick Hornby a rá jellemző humorral s ugyanakkor mély empátiával meséli el a négy egészen különböző ember halálugrás helyetti bukdácsolását az életben.<br>A regényből Pascal Chaumeil rendezésében készült film 2014 májusában kerül a magyar mozikba.</p></div>

#### <a name="id_707">Nick Hornby: Egy fiúról (2016)</a>
<img src="https://github.com/BercziSandor/calibre_lib/raw/main/Nick%20Hornby/Egy%20fiurol%20%28707%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Nick%20Hornby/Egy%20fiurol%20%28707%29/Egy%20fiurol%20-%20Nick%20Hornby.epub)
Összefoglalás:
<div>
<p>Will ​Freeman a világ leggondtalanabb embere: se felesége, se gyereke, de még állása sincsen – vígan éldegél minden idők legnépszerűbb karácsonyi dalának jogdíjaiból, melyet az apja írt valaha. Egyetlen bánata, hogy a nők azt szeretik, ha egy férfinak céljai vannak az életben, ki kell hát találnia valamit, ami a szemükben izgalmassá teszi. Egy egyedülálló apa igazán különleges, sőt hősies színben tűnhet fel előttük, így aztán úgy dönt, gyereke lesz. Persze nem igazából (még csak az kéne!); elvégre egy fiktív gyerek is elég ahhoz, hogy a nőknek imponáljon. Az egyedülálló szülők klubjában azonban – balszerencséjére – nemcsak egy frenetikus szőke nővel ismerkedik meg, hanem egy furcsa, tizenkét éves fiúval is. Ettől kezdve Will, a „szabad ember” már nem is annyira szabad – a különc Marcusnak ugyanis, akit az iskolában módszeresen kínoznak a többiek, az élete függ tőle, hogy valaki végre megtanítsa rá, hogyan kell gyereknek lenni. S ki más lenne erre alkalmasabb, mint Will Freeman, aki igazából sohasem nőtt fel, s ugyanaz tölti ki életét ma is, mint ami egy kamasz fiúét: a rockzene, a foci, a csajok? Akárcsak a Pop, csajok, satöbbi…-ben, Hornby ezúttal is szellemesen, okosan, élvezetesen ír egyszerű és mégis különös emberek mindannyiunk számára ismerős érzelmeiről és élethelyzeteiről: barátságról, szerelemről, szenvedélyről, magányról, depresszióról. És azért a rockzene témája ebből a regényből sem hiányzik: az események azon a napon vesznek különös fordulatot, amikor öngyilkosságot követ el Kurt Cobain, a Nirvana legendás énekese…</p></div>

