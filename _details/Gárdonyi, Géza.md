# <a name="id_619">Gárdonyi, Géza: Isten rabjai (2014)</a>
<img src="https://github.com/BercziSandor/calibre_lib/raw/main/Gardonyi%2C%20Geza/Isten%20rabjai%20%28619%29/cover.jpg" alt="cover" width="300"/>

## Letöltés:
[epub](https://github.com/BercziSandor/calibre_lib/raw/main/Gardonyi%2C%20Geza/Isten%20rabjai%20%28619%29/Isten%20rabjai%20-%20Gardonyi%2C%20Geza.epub)

## Összefoglalás:
<div>
<p>Egy XVI. századi nyelvemlék, a Margit-legenda hívta föl Gárdonyi figyelmét IV. Béla király leányának, Margit regényes élettörténetére. A Ráskai Lea másolatában megmaradt legenda föltételezett szerzője Marcellus páter, Margit gyóntatója volt, akivel a regény több jelenlétében mi is találkozhatunk. A 231 lapból álló kódex a Nyulak szigetén, a mai Margitszigeten létesített Domonkos-rendi kolostor híres lakójának életrajzát tartalmazza. Az író szorgalmasan tanulmányozza a kolostori regulákat, a rendház elhelyezkedésének, helyiségeinek rajzát, régi följegyzésekből megismeri Margit apácatársainak nevét, korát, származását. Képzelete azonban túllép a szűkös történelmi adatokon, kitölti a krónika hiátusait, fantáziája rekonstruálja a kolostor és a korabeli Magyarország mindennapjainak életét. Hosszú előkészület után egyetlen év alatt írja meg híres történelmi regényét. Az Isten rabjai első kiadása 1908 áprilisában jelent meg, és azóta az egymást követő nemzedékek kedves olvasmányává lett.</p></div>

# <a name="id_1603">Gárdonyi, Géza: Egri csillagok (2019)</a>
<img src="https://github.com/BercziSandor/calibre_lib/raw/main/Gardonyi%2C%20Geza/Egri%20csillagok%20%281603%29/cover.jpg" alt="cover" width="300"/>

## Letöltés:
[epub](https://github.com/BercziSandor/calibre_lib/raw/main/Gardonyi%2C%20Geza/Egri%20csillagok%20%281603%29/Egri%20csillagok%20-%20Gardonyi%2C%20Geza.epub)

## Összefoglalás:
<div>
<p>A ​mű tárgya történeti eseményekhez kötődik, Buda elfoglalása és a török 1552. évi hadjáratának kiemelkedő fontosságú eseménye, az egri vár ostroma szolgál fő témájául.<br>A mű lapjain kibontakozik a három részre szakadt Magyarország állapota: a mohácsi csata után a törökök 1541-ben elfoglalják Budát, az ország középső része török fennhatóság alatt áll. A törökök hatalmuk megerősítését és területük kiterjesztését megcélozva 1552 nyarán újabb hadjáratot indítanak a még el nem foglalt magyar területek ellen, majd több nagyobb végvár birtokbavétele után három seregük Szolnok alatt egyesült erővel indul a végvár ellen.<br>A vár bevételét követően a 80 000 főnyi óriási haderő Eger vára alá vonul, mely Dobó István kapitány vezetésével, maroknyi csapattal küzd meg az egyesült török sereg ellen. A szeptember 11-től többször megrohamozott, ostrom alá vett védősereg keményen helytáll a támadásoknak, így a törökök súlyos emberveszteségeket szenvednek. Az egyre hidegebb, támadók számára barátságtalanabb időjárás, a járványok és a heves ellenállás egyaránt hozzájárulnak a magyar sikerekhez, s végül a törökök október 17–18-án (38 ostromnap után) – feladva a további hadakozást – visszavonulnak és eltűnnek a vár alól.<br>Az egri diadalnak óriási fontosságot tulajdonított a korabeli Európa, a XVI. században ez volt az első alkalom, hogy sikeresen megvédtek egy magyar végvárat a védők, mely kiemelkedő stratégiai fontosságú helyen állt, hiszen az egész Felvidék előretolt védőbástyája volt s több falu is a védelme alá tartozott.</p></div>

