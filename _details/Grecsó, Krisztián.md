#### <a name="id_1228">Grecsó, Krisztián: Jelmezbál (2016)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Jelmezbal%20%281228%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Jelmezbal%20%281228%29/Jelmezbal%20-%20Grecso%2C%20Krisztian.epub)
Összefoglalás:
Az ötödik Grecsó-regény e-book előzetessel és "bemelegítő" - kb. negyven oldalas - felvezetéssel (Jelmezbál előtt; Budapest, Magvető, 2016) került az olvasók elé ez év elején. Ebben talányos bűnügyi történetet ismerhettünk meg, amely látszólag véget ért, szereplői azonban felbukkannak a jelen nagyregényben, a Jelmezbálban. Valójában ez az ízelítő a nagy egész, egy családregény első mozaikja volt. A történetben két lányt holtan találnak egy alföldi faluban valamikor az 1960-as években. A harmadik még él, amikor rábukkannak, de mire odaér az orvos, a sebesült lány eltűnik. Szerelme, a fiatal rendőr évtizedek múlva, Budapesten, egy különös találkozás után jön rá az igazságra. E homályos bűnügyi történetből bomlanak ki a családregény szálai. Grecsó Krisztián napjainkig nyúló történetének főszereplői ezúttal nők: unokák, nagymamák, feleségek. Élik az életüket, keresik egymást, önmagukat vagy épp a vér szerinti anyjukat. Elköltöznek, visszatérnek - szerelem, árulás, alakoskodás, hit és féltékenység van az életükben. Tehát asszonyok sorsán keresztül láthatjuk a családok életének alakulását. Ez a női látásmód tulajdonképpen kísérlet a fiatal szerző eddigi életművében. Az egyes fejezetek önmagukban is kiadnak egy-egy képet, mintha mindegyik sztori más családtag vagy szomszéd élete lenne. Az utak keresztezik egymást, és végül, bármennyire is összekeveredtek térben és időben a darabkák, összeáll a nagy, drámai egész.

#### <a name="id_1227">Grecsó, Krisztián: Harminc év napsütés (2017)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Harminc%20ev%20napsutes%20%281227%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Harminc%20ev%20napsutes%20%281227%29/Harminc%20ev%20napsutes%20-%20Grecso%2C%20Krisztian.epub)
Összefoglalás:
Az Egy csendes kalendárium alcímű kispróza-gyűjtemény valóban az író önéletrajzi kalendáriuma, amelynek följegyzései nem a régvolt események megtörténtével egy időben, hanem utólag, az emlékezés révén születtek meg. Grecsó Krisztián a maga sajátos, némiképp állóképekre emlékeztető módján idézi föl gyermek-, kamasz- és fiatal felnőttkora rögzült képeit, úgy ahogyan egyik lírai hangszerelésű írásában vallja: „Nem csináltam semmit, és nem történt semmi különleges, mégis éreztem: erre a percre mindig emlékezni fogok”. Az író életében sem történt semmi különleges, emlékezete mégis apró részletekig, hangulattöredékig menően megőrizte dél-alföldi, viharsarki fiatalsága megannyi képét, helyzetét, jelenetét, alakját. Gyermekkorát – ahogyan szinte mindenkinek – a család, szülei, nagyszülei, iskolatársai, a falubeli emberek határozták meg, az ő történeteiket adja elő az emlékezet önkéntelen munkája vagy épp nagyon tudatos működése révén, hiszen az író sokszor hazalátogat szülőhelyére, Szegvárra emlékezni, nosztalgiázni, a régiekkel találkozni. Így aztán emlékképek mozaikdarabkáiból áll össze a szegvári gyermekkor, a hajdani balatoni nyarak élménysora, illetve a gyermekkort kísérő emberek galériája (Nyarak a nagyival című ciklus darabjai). A kisgyermeket a szülei a csongrádi gimnáziuma íratták be, így kamaszkorát kollégistaként a dél-alföldi kisvárosban töltötte, ahol a tanulás mellett természetesen rockzenekart szerveztek, belekóstoltak a borzongatóan sejtelmes éjszakába, ahol szerelmesek voltak és átélték első erotikus élményeiket (Házi kecsap című fejezet kisprózái).

#### <a name="id_1230">Grecsó, Krisztián: Megyek utánad (2018)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Megyek%20utanad%20%281230%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Megyek%20utanad%20%281230%29/Megyek%20utanad%20-%20Grecso%2C%20Krisztian.epub)
Összefoglalás:
„Hogy lehet gondolkodni, ha szép lányok jönnek?”
Elfeledett, rejtőzködő utak hálózzák be a fülledt alföldi falu földjeit, ahol Daru, a kamaszodó fiú küzd bandavezéri pozíciójáért, az önbecsülésért és szerelemért: egyszóval az életéért. Ha ő nem menne végig ezeken az ösvényeken, elkopnának, beleolvadnának a határba, megszűnne valami hallatlanul fontos, és az emlékezet jóvátehetetlenül megsérülne. Daru élete, sorsa is ilyen: makacsul járja az érzelmek elágazó csapásait, múltban és jövőben, közben mindegyik kapcsolatában elveszít magából valamit, mindegyikbe belehal egy kicsit. Így válik felnőtté. A sebek, varratok és hegek sokasodnak, szíve talán kérgesebb lesz, de a legutolsó, okos és érett viszonyban is ugyanaz a szenvedély izzik, mint a legelsőben.
Hogyan is lehetne jobban elmesélni egy ember életét, ha nem a szerelmei történetén keresztül? Erre, és saját boldog-boldogtalan pillanatainkra, éveinkre gondolunk, miközben Daru sorsával ismerkedünk. Jön utánunk, nem ereszt.

#### <a name="id_990">Grecsó, Krisztián: Megyek utánad (2018)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Megyek%20utanad%20%28990%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Megyek%20utanad%20%28990%29/Megyek%20utanad%20-%20Grecso%2C%20Krisztian.epub)
Összefoglalás:
„Hogy lehet gondolkodni, ha szép lányok jönnek?”
Elfeledett, rejtőzködő utak hálózzák be a fülledt alföldi falu földjeit, ahol Daru, a kamaszodó fiú küzd bandavezéri pozíciójáért, az önbecsülésért és szerelemért: egyszóval az életéért. Ha ő nem menne végig ezeken az ösvényeken, elkopnának, beleolvadnának a határba, megszűnne valami hallatlanul fontos, és az emlékezet jóvátehetetlenül megsérülne. Daru élete, sorsa is ilyen: makacsul járja az érzelmek elágazó csapásait, múltban és jövőben, közben mindegyik kapcsolatában elveszít magából valamit, mindegyikbe belehal egy kicsit. Így válik felnőtté. A sebek, varratok és hegek sokasodnak, szíve talán kérgesebb lesz, de a legutolsó, okos és érett viszonyban is ugyanaz a szenvedély izzik, mint a legelsőben.
Hogyan is lehetne jobban elmesélni egy ember életét, ha nem a szerelmei történetén keresztül? Erre, és saját boldog-boldogtalan pillanatainkra, éveinkre gondolunk, miközben Daru sorsával ismerkedünk. Jön utánunk, nem ereszt.

#### <a name="id_1231">Grecsó, Krisztián: Mellettem elférsz (2019)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Mellettem%20elfersz%20%281231%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Mellettem%20elfersz%20%281231%29/Mellettem%20elfersz%20-%20Grecso%2C%20Krisztian.epub)
Összefoglalás:
Grecsó Krisztián új regényének hősei hisznek az öröklődésben. Tudják, hogy a génekkel együtt sorsot is kaptak. A főszereplő – egy harmincas éveinek közepén járó férfi – aggódva figyeli magát, saját mozdulatait, testének minden változását. Barátnője elhagyja, ráadásul egy családi titok véletlen lelepleződése miatt rejtélyek hálójába gabalyodik. Miközben az összes talányt földeríti, és lassan megismeri családja viselt dolgait, magára ismer. A türelmetlen lánykérésekben, a titkos szerelmekben, a hosszú évek magányos várakozásaiban egyre inkább ő a főszereplő. Hiszen nem csak a mozdulatait, a haja színét, a testalkatát kapta a családtól, de ha jól figyel – a jövőjét is.
Az addig széttartó életpályák a ma Budapestjén találkoznak. A Mellettem elférsz nem egyszerűen családok, generációk, szerelmek és vágyak regénye. Mert bár átutazunk vele a huszadik századon és a Kárpát-medencén, mégis, a könyv minden mondatával a mához, a mának szól.

#### <a name="id_989">Grecsó, Krisztián: Mellettem elférsz (2019)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Mellettem%20elfersz%20%28989%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Mellettem%20elfersz%20%28989%29/Mellettem%20elfersz%20-%20Grecso%2C%20Krisztian.epub)
Összefoglalás:
Grecsó Krisztián új regényének hősei hisznek az öröklődésben. Tudják, hogy a génekkel együtt sorsot is kaptak. A főszereplő – egy harmincas éveinek közepén járó férfi – aggódva figyeli magát, saját mozdulatait, testének minden változását. Barátnője elhagyja, ráadásul egy családi titok véletlen lelepleződése miatt rejtélyek hálójába gabalyodik. Miközben az összes talányt földeríti, és lassan megismeri családja viselt dolgait, magára ismer. A türelmetlen lánykérésekben, a titkos szerelmekben, a hosszú évek magányos várakozásaiban egyre inkább ő a főszereplő. Hiszen nem csak a mozdulatait, a haja színét, a testalkatát kapta a családtól, de ha jól figyel – a jövőjét is.
Az addig széttartó életpályák a ma Budapestjén találkoznak. A Mellettem elférsz nem egyszerűen családok, generációk, szerelmek és vágyak regénye. Mert bár átutazunk vele a huszadik századon és a Kárpát-medencén, mégis, a könyv minden mondatával a mához, a mának szól.

#### <a name="id_1229">Grecsó, Krisztián: Pletykaanyu (2019)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Pletykaanyu%20%281229%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Pletykaanyu%20%281229%29/Pletykaanyu%20-%20Grecso%2C%20Krisztian.epub)
Összefoglalás:
Az Isten hozott szerzője ezzel a novelláskötettel robbant be a kortárs magyar prózába. Életszaga, szemtelen éleslátása áttört bizonyos gátakat, és próbára tette Grecsó Krisztián szűkebb környezetének tűréshatárát. A Pletykaanyu olyan mélységekből hoz friss híreket, ahonnan ritkán kapunk valódi tudósítást. A kötet persze jóval több annál, mint amit a pletykasajtóból, televízióból megismerhettek, és elevensége, újszerűsége nem azon múlik, hogy magukra ismertek-e az olvasók az elbeszélések hús-vérfiguráiban vagy sem. A novellákat sokkal inkább valami autentikus tudás mozgatja; Grecsó nem kutat, nem kérdez, csak figyel. Mint aki bennszülöttből lett „etnográfussá”. Ízes humora, nyers ereje valóban minden pátosztól mentes, de hogy ez árulóvá teszi-e a szerzőt, döntse el Ön. Miközben szórakozik, ítélkezhet!

#### <a name="id_1224">Grecsó, Krisztián: Vera (2019)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Vera%20%281224%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Vera%20%281224%29/Vera%20-%20Grecso%2C%20Krisztian.epub)
Összefoglalás:
Szeged, 1980. Vera az általános iskola negyedik osztályába jár, jó tanuló, jó sportoló. A papa a honvédségen dolgozik, a mama meg minden nap várja őt tanítás után. De Vera biztonságosnak hitt élete pár hét leforgása alatt megváltozik. Az egyik eseményből következik a másik, mintha dominók dőlnének egymás után, mégsem lehet tudni, vajon mi indítja el az események láncolatát. Mi fordítja szembe végzetesen az addigi legjobb barátnőjével? Miért olyan jó és ugyanakkor ijesztő egyre több időt tölteni Józeffel, az új lengyel fiúval? És miért vannak a felnőtteknek titkaik, ha Verától azt várják el, hogy ő mindig csak az igazat mondja?
Grecsó Krisztián új regénye arról szól, hogy a családi titkokat felfedni nemcsak tudás, de bátorság kérdése is. Vera felismeri: vannak helyzetek, amikor idő előtt kell felnőttként viselkednünk. És hogy fel lehet nőni a feladathoz.

#### <a name="id_1226">Grecsó, Krisztián: Isten hozott (2020)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Isten%20hozott%20%281226%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Isten%20hozott%20%281226%29/Isten%20hozott%20-%20Grecso%2C%20Krisztian.epub)
Összefoglalás:
A ​Klein-napló egy titokzatos titkárnő irománya, mely arra emlékezik, ami majd csak ezután lesz. Mindenki mást olvas ki belőle, a falusiak többsége azonban úgy véli, hogy a saját haláluk időpontját jósolta meg benne – nem tudni, ki. Vagyis a Klein-napló egy halottaskönyv. Talán a múltban elkövetett, talán a jelenben és a jövőben megeső bűnökért, esetleg mindkettőért: ez a büntetés. A kétely, a bizonytalanság, a nézeteltérések és az irracionális események sora, melyeket a szöveg rájuk szabadít. Sáraságban életre kelnek az árnyékok, „felkötik magukat" a kutyák, aztán holtukban mégis életet kölykeznek. Gyermekek születnek steril apáktól, akiknek a múlt árnyai adnak útmutatást. Fiatal lányok őszülnek meg csoportosan, egyik napról a másikra, és az emberek torka folyton száraz, szomjuk csillapíthatatlan. Gallér Gergely gimnazista, a fantasztikus Klein Ede Egylet vezetője, megszállottan kutatja a közös múlt csodáit, a falu védőszentjeinek örökségét, egészen addig, míg végül teljesen magára marad. El kell hagynia gyermekkora helyszínét… hogy aztán visszatérjen kideríteni, mi történt, s miért. Felkutatja a csodákat és hogy ő kicsoda.
A 2002-ben Bródy Sándor-díjat nyert, Pletykaanyu című könyv szerzőjének új regénye krimiszerűen örvénylik, A közelmúlt titkai megülik benne a jelent, átírják emlékeinket, eltávolítanak és közel hoznak, elfednek és megmutatnak. Az Isten hozott egy önmagát és közösségét elveszítő, aztán újra megtaláló tinédzser története. Vagyis mindannyiunké. Vele kalandozunk, örömünket, vágyainkat leljük meg benne, és józanító pillanataiban önmagunkra ébredünk.

#### <a name="id_1225">Grecsó, Krisztián: Magamról többet (2020)</a>
<img src="https://github.com/BercziSandor/calibre_lib/raw/main/Grecso%2C%20Krisztian/Magamrol%20tobbet%20%281225%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Grecso%2C%20Krisztian/Magamrol%20tobbet%20%281225%29/Magamrol%20tobbet%20-%20Grecso%2C%20Krisztian.epub)
Összefoglalás:
Hogyan alakítják a történeteink azt, akik vagyunk? A Magamról többet versei erre a kérdésre keresik a választ, a magyar költészet nagy hagyományú számvetéseit – többek között Babits, Pilinszky, József Attila verseit – felidézve. Csakhogy a kötet tanulsága szerint soha nincs jó alkalom a számvetésre, a leltárakat mindig újra és újra el kell készíteni. Hogyan tudunk úrrá lenni az élettörténetünkön, ha sem a rossz, sem a jó életeseményekre voltaképpen nincsen ráhatásunk, ha a szerencse és a balszerencse egyaránt megjósolhatatlan? Grecsó Krisztián megrázó Balázsolás-ciklusa és felemelő apaság-versei az olvasót saját életének kérdéseivel is szembesítik.
A Mellettem elférsz és a Vera szerzője ezzel a kötettel tizenkilenc év után tér vissza pályakezdő műfajához, a vershez.

