#### <a name="id_1492">Michael Ende: Gombos ​Jim és Lukács, a masiniszta (2015)</a>
<img src="https://github.com/BercziSandor/calibre_lib/raw/main/Michael%20Ende/Gombos%20%20Jim%20es%20Lukacs%2C%20a%20masiniszta%20%281492%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Michael%20Ende/Gombos%20%20Jim%20es%20Lukacs%2C%20a%20masiniszta%20%281492%29/Gombos%20%20Jim%20es%20Lukacs%2C%20a%20masini%20-%20Michael%20Ende.epub)
<p class="description">Gyöngyélet Földje a világ egyik legcsodálatosabb szigetországa. Békességben élnek itt az emberek… már az a néhány, aki elfér rajta. Gyöngyélet Földje ugyanis olyan kicsi, hogy királyának, Háromnegyedtizenkettedik Alfonznak nagy gondot okoz az esetleges túlnépesedés. Egy napon egy fekete bőrű kisfiú érkezik a szigetre, s ezzel a lakosok száma az eddigi négyről ötre emelkedik! Bonyodalmak sora veszi kezdetét, végül Lukács, a masiniszta hű mozdonyával, Emmával és kis barátjával, a Gombos Jimnek elkeresztelt kisfiúval elhagyja a szigetet. Kalandos utazásuk és boldog visszatérésük vidám története ez a könyv, amelyet Michael Ende, a Momo és a Végtelen történet világhírű szerzője írt.</p>

#### <a name="id_353">Michael Ende: A végtelen történet (1985)</a>
<img src="https://github.com/BercziSandor/calibre_lib/raw/main/Michael%20Ende/A%20vegtelen%20tortenet%20%28353%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Michael%20Ende/A%20vegtelen%20tortenet%20%28353%29/A%20vegtelen%20tortenet%20-%20Michael%20Ende.epub)
<div>
<p>TEDD ​AZT, AMIT AKARSZ<br>ez a felirata annak a medalionnak, mely a korlátlan hatalmat jelképezi Fantáziában. De hogy ez a mondat voltaképpen mit is jelent, azt Barnabás csak hosszú, fáradtságos út után tudja meg.<br>Bux Barnabás Boldizsár számára, aki nem különösebben okos vagy szép, viszont gyönyörű történeteket tud mesélni, valóra válik minden gyermek álma: egy rejtélyes könyv olvasása közben hirtelen átkerül a mesébe, s ő lesz Fantázia birodalmának legfontosabb lakója, megmentője, akinek meséi nyomán új lények és tájak keletkeznek. Barnabás előtt nincs lehetetlen ebben a birodalomban, mert nála van a mindenható medál, az AURIN, s barátja lesz Fantázia legbátrabb vitéze, Atráskó és annak fehér szerencsesárkánya. Amikor azonban Barnabás túlságosan magabiztossá válik, s a medál feliratát, „Tedd azt, amit akarsz” túlságosan saját érdekei szerint kezdi el értelmezni, lassanként rémisztővé válik az addig oly kedves képzeletbeli világ. Barnabásnak sokat kell tanulnia, és sok kalandot kell átvészelnie, hogy megtudja, hogyan lesz a fantázia hőséből a mindennapok hőse, s hogyan válhat története valóban végtelenné.<br>Bux Barnabás Boldizsár történetét már eddig is világszerte több millió felnőtt és gyermek ismerhette meg, hiszen Michael Ende örökérvényű meseregényét 1979-es megjelenése óta több mint harmincöt nyelvre fordították le, és egy csodálatos filmet is forgattak belőle.</p></div>

#### <a name="id_1430">Michael Ende: Momo (1985)</a>
<img src="https://github.com/BercziSandor/calibre_lib/raw/main/Michael%20Ende/Momo%20%281430%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Michael%20Ende/Momo%20%281430%29/Momo%20-%20Michael%20Ende.epub)
<div>
<p>Momo ​története a fantázia világában játszódik, a Soha és a Sehol birodalmában, avagy a kitágított, időtlen jelenben. Nem királyfiak, tündérek és varázslók népesítik be ezt a birodalmat, helyszíne egy modern nagyváros, valahol Dél-Európában. De ha ezt a világot Momónak és barátainak a szemével látjuk, kiderül, hogy a mi korunk sem szegényebb csodákban és titkokban, mint a rég letűntek. <br>Egy kísérteties társaság, a szürke urak csoportosulása hatalmába keríti az embereket, és arra ösztönzi őket, hogy takarékoskodjanak az idővel. De az idő maga az élet, és az élet a szívben lakozik. Minél inkább takarékoskodnak tehát az emberek vele, annál szegényebb, sivárabb és hidegebb lesz a jelenük, és annál idegenebbé válnak önmaguk számára is. A gyerekek szenvednek leginkább ettől a fogyatkozó szeretettől és életkedvtől. Tiltakozásukat azonban senki nem hallja meg. Amikor a szükség a legnagyobb, és úgy tűnik, a világ már végképp a szürke uraké. Hora mester, az Idő titokzatos ura közbelép, de szüksége van egy embergyerek segítségére. A világ megállt, és Momo, ennek a történetnek borzas kis hősnője egyedül veszi fel a harcot a szürkék seregével, semmi más nem segíti őt ebben, csak egy szál virág a kezében és egy teknősbéka a karjában. Csodálatos módon győznek ők hárman. Minden életidő visszatér tehát az emberekhez, akiktől azt csalással elorozták. A reménytelenül betegnek tűnő világ gyógyítható. Mese? Így is lehet nevezni, ha ezt a fogalmat úgy értjük, mint a romantikusok. Hiszen mindennapiság és álom játszanak át költői módon egymásba.De egyúttal a mai és a jövőbeli valóságunk kérdései is, amelyek sokszínű figurákban és sorsokban tükröződnek. Tehát olyasmi, mint a regény? Mondjuk hát így: meseregény.</p></div>

