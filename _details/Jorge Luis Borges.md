#### <a name="id_1207">Jorge Luis Borges: Körkörös romok (1972)</a>
<img src="https://github.com/BercziSandor/calibre_lib/raw/main/Jorge%20Luis%20Borges/Korkoros%20romok%20%281207%29/cover.jpg" alt="cover" width="300"/>

Letöltés: [epub](https://github.com/BercziSandor/calibre_lib/raw/main/Jorge%20Luis%20Borges/Korkoros%20romok%20%281207%29/Korkoros%20romok%20-%20Jorge%20Luis%20Borges.epub)
Összefoglalás:
<div>
<p>Borges különös és egyedülálló író. Világa is különös; elképzelt világmindenségét fiktív nyelvvel, anyagokkal, tudománnyal, számrendszerrel tölti meg. Hol a térbeli végtelen átfogására vállalkozik, mint novelláskötetének egyik legjobb darabjában, Az Alefban; hol az időbeli végtelent próbálja átfogni, mint a Funes, az emlékezőben; hol a célszerű rendetlenség és az oktalan rend dialektikáját fogalmazza meg, mint a Bábeli Könyvtárban; hol zseniális művelődéstörténeti és társadalombölcseleti karikatúrát rajzol, mint A babiloni sorsjátékban. A mindenség, sors, végtelenség jellemezte borgesi világban szüntelenül jelenvaló a fantasztikum, legfeljebb az a szokatlan benne, hogy a tudomány nem a természettudomány vagy a műszaki tudományok valamelyik ága, hanem a társadalomtudományoké: történelemből, irodalomtörténetből kap az olvasó egy-egy ízes morzsát.</p></div>

