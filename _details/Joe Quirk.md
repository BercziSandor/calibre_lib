#### <a name="id_1524">Joe Quirk: Prűdek és paráznák (2009)</a>
<img src="https://github.com/BercziSandor/calibre_lib/raw/main/Joe%20Quirk/Prudek%20es%20paraznak%20%281524%29/cover.jpg" alt="cover" width="300"/>

[epub](https://github.com/BercziSandor/calibre_lib/raw/main/Joe%20Quirk/Prudek%20es%20paraznak%20%281524%29/Prudek%20es%20paraznak%20-%20Joe%20Quirk.epub) 
 [pdf](https://github.com/BercziSandor/calibre_lib/raw/main/Joe%20Quirk/Prudek%20es%20paraznak%20%281524%29/Prudek%20es%20paraznak%20-%20Joe%20Quirk.pdf)
<div>
<p>Férfiak ​és nők tényleg nem egyformák. És bizonyos életkor fölött mindenki tisztában van vele, hogy miben különböznek. <br>De vajon tudják-e, miért különböznek? <br>Mennyi megválaszolatlan kérdés! Mint például: <br>• Mi a közös a férfiakban és a majmokban? <br>• Mi a közös a nőkben és a lugasépítő madarakban? <br>• Mit tudhatsz meg a heréid méretéből? Miért olyan nehéz megtalálni a G-pontot? <br>• Minek a férfiaknak mellbimbó?<br>Ebben a könyvben egy átlagos pasi veszi szemügyre a párkapcsolatok örökzöld témáját a szociológia, a biológia, az antropológia és néhány borzalmas randi tükrében. S közben föltesz és meg is válaszol jó néhány, sokakat kínzó kérdést, úgymint: <br>• Miért a férfi kosárlabdázók állnak az első helyen a vonzalmi listán? <br>• Miért áll érdekükben a nőknek, hogy a zsírt a fenekükön meg a combjukon gyűjtögessék? <br>• Miféle előnyt jelent a szaporodásban a homoszexualitás génje? <br>Ez a vérbően humoros, intelligens és kicsit flúgos könyv hozzásegít, hogy az állatvilágból vett példák segítségével férfiak és nők kicsit jobban megértsék egymást.<br>Az Adélie-pingvin hímje kaviccsal fizet a szexért. Ne röhögj. Képzeld el, mit szólnának a pingvinek, ha azt látnák, hogy a Homo sapiens nősténye színes papírdarabkákért adja a szexet.<br>A kövek értékes valutát jelentenek az Adélie-pingvinek körében. Ezek a madarak iszapos területen költenek. Lehet, hogy ez a sárban való kettyintés neked izginek tűnik, de a fiókák nevelése szempontjából rettenetes. A kavics arrafelé ritkaság, a nőstényeknek mégis szükségük van rá, hogy magasított, száraz platóra építhessék a fészküket. És mindannyian tudjuk, mi van akkor, ha valamely anyagi eszközre a nősténynek rendkívül nagy szüksége van. A hímek összeverekszenek a kövekért, ellopkodják egymástól, felhalmozzák, hencegnek vele. A nők a jó kavicsszállítókkal létesítenek párkapcsolatot.<br>Néha, amikor a férj éppen nem figyel, a feleség is kisurran a fészekből, hogy a legősibb módszerrel tegyen szert kövekre. Ahogy csak a pingvinek tudnak oldalogni, sasszézva megközelíti egy pingvinagglegény kőfészkét. A tojó a jól ismert fejbiccentéssel, szemérmesen, oldalvást odapillog. Ha a hím a fickós hímekre általánosan jellemző kiguvadt szemmel néz vissza rá, akkor a nő belibben, hanyatt veti magát, és tappancsait széttárja. A biológusok elég bizonyítékot gyűjtöttek ahhoz, hogy kijelenthessék: ez párzásra való felhívás. A hím megadja, amit a tojó kíván, s a tojó kap egy követ is. Fogja a követ, és Jani pingvin garzonjából visszatotyog vele a fészkére. A férj hazatér a munkából, és semmit sem vesz észre az asszonyon. Szerencsére a pingvinek arcjátéka nem nagyon széles skálájú.<br>Joe Quirk<br>spermatermelő író, aki a majomkodásból házasságkötés által lépett a monogámia ösvényére. Észak-Kaliforniában él feleségével és két macskájával, akiknek a vesztét kívánja.</p></div>

