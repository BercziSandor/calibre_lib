# <a name="id_1681">Lars Kepler: A hipnotizőr (2009)</a>
<img src="https://github.com/BercziSandor/calibre_lib/raw/main/Lars%20Kepler/A%20hipnotizor%20%281681%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Lars%20Kepler/A%20hipnotizor%20%281681%29/A%20hipnotizor%20-%20Lars%20Kepler.epub)

### Összefoglalás
<div>
<p>„A ​hipnózisban még kézzelfoghatóbb, hogy a múlt nem múlt el.”<br>Egy sportpályához tartozó öltözőben brutálisan meggyilkolt és megcsonkított férfi holttestére bukkannak. Feleségét és két gyermekét értesíteni akarják, de a családi otthonban is a mészárlás nyomai fogadják a rendőröket. Úgy tűnik, valaki az egész Ek család kiirtását tűzte ki célul. Nem végzett azonban maradéktalanul alapos munkát, a kamasz fiú, Josef, válságos állapotban ugyan, de életben maradt.<br>Amikor Joona Linna bűnügyi felügyelő értesül egy harmadik gyermek, egy nagylány létezéséről, mindent el akar követni, hogy hamarabb találja meg, mint a gyilkos. Az egyetlen élő szemtanú, Josef kihallgatása a fiú sokkos állapota és gyéren pislákoló tudata miatt akadályokba ütközik. Hacsak…<br>Joona Linna a nyomozásba bevonja dr. Erik Maria Barkot, a híres hipnotizőrt. Bark a jó ügy érdekében megszegi tíz éve tett szent fogadalmát, miszerint felhagy a hipnózissal. Josef módosult tudatállapotban felidézett emlékei azonban felkészületlenül érik az orvost és a felügyelőt egyaránt.<br>Félelmetes, gyorsan pergő eseménysor veszi kezdetét, és Eriknek ezúttal saját eltemetett emlékei mélyére kell ásnia, ha meg akarja óvni családját a széthullástól és a visszafordíthatatlan tragédiától. Az idő ellene dolgozik.</p></div>

# <a name="id_674">Lars Kepler: A Paganini-szerződés (2019)</a>
<img src="https://github.com/BercziSandor/calibre_lib/raw/main/Lars%20Kepler/A%20Paganini-szerzodes%20%28674%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Lars%20Kepler/A%20Paganini-szerzodes%20%28674%29/A%20Paganini-szerzodes%20-%20Lars%20Kepler.epub)

### Összefoglalás
<div>
<p>A ​Paganini-szerződés egy félelmetesen izgalmas bűnügyi regény, ami egyértelműen bizonyítja, hogy Lars Kepler, aki első könyvével, A hipnotizőrrel elsöprő sikert aratott Svédországban és külföldön egyaránt, ereje teljében tért vissza.<br>Lars Kepler deres szakállú, egyedülálló férfi. Kedves, de riadt tekintete van, és reggelente szívesen iszik egy csésze teát. Éjszaka egy szállóban dolgozik, a regényeit nappal írja. Az Ahndoril szerzőházaspár legalábbis ezeket állította egy interjú során az írói álnevüket viselő kitalált személyről.<br>Joona Linna bűnügyi felügyelő A hipnotizőr című krimiben a sivár, reménytelen skandináv télben eredt egy elrabolt kisfiú nyomába. Ezúttal az üde stockholmi nyárban kell megoldania élete egyik legnagyobb rejtélyét, és megküzdenie a legveszedelmesebb férfival, akivel valaha összehozta a sors. Hogyan fullad vízbe valaki egy hajó fedélzetén? Miért akasztja fel magát egy kiváló egészségnek örvendő, magas rangú köztisztviselő a csillárra?<br>Joona Linna ezúttal is bízik a megérzéseiben, de ezeket derekas rendőri munkával alá is támasztja. Nyomokat keres, nézi, hol poros a könyvespolc, törölt e-maileket állít vissza, hogy lassanként összeálljon a történet, ami egyre inkább a svéd fegyverexport körül látszik forogni. De vajon mi rejtegetnivalójuk van a fegyvergyáraknak? És miért bukkan fel lépten-nyomon a „rémálom” szó? Talán azért, mert vannak szerződések, amiket a halállal sem lehet felmondani…<br>A Paganini-szerződés egyszerre igyekszik az akció dús kalandregények és az analitikus krimik rajongóinak kedvében járni. És akik A hipnotizőrben leginkább a borzongást szerették, most sem fognak csalódni.</p></div>

# <a name="id_1677">Lars Kepler: A tűz tanúja (2011)</a>
<img src="https://github.com/BercziSandor/calibre_lib/raw/main/Lars%20Kepler/A%20tuz%20tanuja%20%281677%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Lars%20Kepler/A%20tuz%20tanuja%20%281677%29/A%20tuz%20tanuja%20-%20Lars%20Kepler.epub)

### Összefoglalás
<div>
<p>A ​HIPNOTIZŐR SZERZŐJÉNEK ÚJABB BESTSELLERE – A JOONA LINNA-SOROZAT HARMADIK KÖTETE.<br>Flora Hansen halottidéző médiumnak nevezi magát, abból él, hogy a holtakkal folytatott beszélgetéseket színlel. Ám miután egy vidéki leányotthonban holtan találják az egyik fiatal lányt, nagyon is valós látomásai támadnak. Jelentkezik a rendőrségen, és előadja, hogy szellemet látott. Csupán egyetlen nyomozó akad, aki a kételyeit félretéve hajlandó meghallgatni a mondandóját.<br>Joona Linna felügyelő jóval több időt töltött a bűntény helyszínén, mint amennyit bármely más kollégája szükségesnek tartott volna. Az eset látszólag egyszerű: egy lány meghalt, egy másiknak pedig, aki a gyilkosság éjjelén eltűnt, a párnája alól egy véres kalapács kerül elő. De miért állítja Flora váltig, hogy a gyilkos szerszám nem kalapács volt, hanem egy kő?<br>Linna kiváló nyomozó, elszánt és makacs, nem elégszik meg a kézenfekvő válaszokkal. Ahogy a történet fokozatosan kibontakozik, minden fejre áll és megkérdőjeleződik: az őrültek normálisnak, az épeszűek őrültnek tűnnek. Az ügy egyszerűnek látszó bűncselekményből a rendőrségen belüli játszmák és egy felkavaró történet elképesztően izgalmas elegyévé alakul. Linna mind mélyebbre ás, mígnem végül saját múltjának egy rémisztően sötét árnyával kell szembenéznie.<br>Ahogy a Linna-sorozat előző részei, A hipnotizőr és A Paganini-szerződés, A tűz tanúja is hosszú hónapokon át megőrizte helyét a svéd bestsellerlisták élén. A feszültséget lebilincselően fenntartó, borzongató hangulatú, megalkuvást nem ismerően sodró lendületű harmadik kötet aztán a sorozat rajongóinak köszönhetően ugyanúgy szenzációs sikert ért el szerte a világon, ahogy elődei.</p></div>

# <a name="id_1678">Lars Kepler: A Bosszúálló (2011)</a>
<img src="https://github.com/BercziSandor/calibre_lib/raw/main/Lars%20Kepler/A%20Bosszuallo%20%281678%29/cover.jpg" alt="cover" width="300"/>

### Összefoglalás
<div>
<p>Különös ​alak imbolyog a hóesésben a vasúti hídon. A mozdonyvezető az utolsó pillanatban veszi észre, csak hajszál híján sikerül elkerülni a tragédiát. A csontsovány, súlyos beteg fiatalemberről a kórházban kiderül, hogy hivatalosan már hét éve nincs is az élők sorában. A rendőrség szerint Jurek Walter végzett vele. Ám Walter, a szinte természetfeletti képességű sorozatgyilkos hosszú évek óta szigorú őrizet alatt él egy börtönkórházban. Kapcsolatot nem tarthat senkivel, még az orvosokkal, ápolókkal sem. A fiút pedig ez idő alatt fogva tartották. De kicsoda? Ha nem Jurek Walter jár ki-be az elmeosztály falain át, akkor bűntársa lehet odakint.<br>Ahogy Joona Linna feleleveníti a régi esetet, szörnyű emlékeivel együtt életre kelnek a rémálmai is. A rendőrség réges-rég eltűnt áldozatok és egy Homokember nevű fantom után kutat. Nyomok nincsenek, csak a fogságból szabadult fiú lázas szavaiból kirajzolódó emlékfoszlányok. Ezek pedig arra utalnak, hogy a húga is ugyanott raboskodik, ahol őt tartották fogva, és az élete veszélyben van.<br>Joona Linna mindent egy lapra tesz fel: egy különlegesen kiképzett nyomozót küld csalinak a börtönkórházba, Jurek Walter mellé, hogy megtudjon valamit az elrabolt lány hollétéről.<br>Lars Kepler újabb regénye sem szokványos bűnügyi történet. Emberrablások, egy elmeosztály borzongató mindennapjai, a múlt lezáratlan epizódjai, az orosz titkosszolgálat váratlan fortélyai emelik A bosszúálló című regényt a legkiválóbb skandináv krimik sorába. Megjelenésének évében ez a kötet volt a legnagyobb példányszámban eladott bestseller Svédországban.</p></div>

# <a name="id_1680">Lars Kepler: Lesben (2018)</a>
<img src="https://github.com/BercziSandor/calibre_lib/raw/main/Lars%20Kepler/Lesben%20%281680%29/cover.jpg" alt="cover" width="300"/>

### Összefoglalás
<p class="description">A ​svéd rendőrség szokatlan e-mailt kap: egy videót, amelyen egy nő látszik, akit az ablakon keresztül vettek filmre, titokban, intim közelségből. Másnap a nőt holtan találják otthonában, és meggyilkolásának ördögi brutalitása még a sokat látott nyomozókat is sokkolja. Pár nappal később újabb hasonló videó érkezik a rendőrségre, ám esélyük sincs időben azonosítani a potenciális áldozatot – ő is megcsonkítva végzi. Holttestére a férje talál rá, aki annyira kiborul a látványtól, hogy a bűntett összes nyomát eltünteti, felesége testét lemossa, és ágyba fekteti, mintha csak aludna. A kihallgatásával sem sokra mennek: az átélt trauma hatására elveszíti emlékeit. Ekkor fordulnak Dr. Erik Maria Barkhoz, a hipnózisban jártas bűnügyi pszichiáterhez, abban a reményben, hogy neki talán sikerülhet feloldani a férfi emlékképeit. Erik azonban olyasmit derít ki a hipnózis során, amit nem akar megosztani a rendőrséggel. A testületnek nagy szüksége lenne Joona Linna felügyelő segítségére, ám ő a szóbeszéd szerint egy évvel ezelőtt vízbe fulladt.</p>

# <a name="id_1679">Lars Kepler: Nyúlvadász (2019)</a>
<img src="https://github.com/BercziSandor/calibre_lib/raw/main/Lars%20Kepler/Nyulvadasz%20%281679%29/cover.jpg" alt="cover" width="300"/>

### Összefoglalás
Joona Linna már két évet letöltött büntetéséből a Kumlai Zárt Fegyintézetben, amikor a rendőrség segítségért fordul hozzá egy magas rangú személy brutális meggyilkolásának ügyében. Hamarosan bizonyosságot nyer, hogy az elkövető egy sorozatgyilkos. Áldozatai közt az egyetlen összekötő kapocs az, hogy haláluk előtt valamennyien kaptak egy hangfelvételt, amelyen egy gyerekhang egy nyulakról szóló mondókát ismételget. A sors úgy hozza, hogy Rex Müller, a tévé celebszakácsa kerül az események középpontjába, aki most először tölt el hosszabb időt felnőtt fiával, Sammyval. Három nyugis hét helyett azonban szörnyű élet-halál harc vár rájuk. Joona Linna és Saga Bauer kénytelen titokban együttműködni, hogy megállítsák a Nyúlvadászt, mielőtt az teljesíthetné küldetését…

# <a name="id_1683">Lars Kepler: Lázár (2020)</a>
<img src="https://github.com/BercziSandor/calibre_lib/raw/main/Lars%20Kepler/Lazar%20%281683%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Lars%20Kepler/Lazar%20%281683%29/Lazar%20-%20Lars%20Kepler.epub)

### Összefoglalás
Svédország leghírhedtebb sorozatgyilkosát, Jurek Waltert évekkel ezelőtt kiiktatták, de a nyomozók sosem pihenhetnek, hiszen valaki mindig a helyébe lép. Ezúttal egy rejtélyes gyilkos után kutatnak, aki egymás után végzi ki Európa leggyűlöltebb bűnözőit. A holttestek száma rohamosan nő, és a rendőrség legnagyobb döbbenetére a nyomok a halott Walterre utalnak. Joona Linna nyomozó úgy érzi, a legszörnyűbb rémálma válik valóra: az ember, aki szétszakította a családját, visszatért, hogy befejezze, amit elkezdett. Balsejtelme beigazolódik, amikor barátnőjét elrabolják, és iszonyú sorsot szánnak neki, lenn, a föld mélyén… Joonának két választása van: hagyja meghalni, akit szeret, vagy besétál legnagyobb ellenfele csapdájába.

# <a name="id_1682">Lars Kepler: Tükörember (2020)</a>
<img src="https://github.com/BercziSandor/calibre_lib/raw/main/Lars%20Kepler/Tukorember%20%281682%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Lars%20Kepler/Tukorember%20%281682%29/Tukorember%20-%20Lars%20Kepler.epub)

### Összefoglalás
<div>
<p>Egy ​nap Jenny Lind, a gyönyörű, szőke, tizenhat éves lány gyalog indul útnak az iskolából, mert valaki kiszúrta a biciklije kerekét, ám soha nem érkezik haza. Öt évvel később holtan találják egy stockholmi játszótér kellős közepén. Valaki szabályosan kivégezte.<br>Joona Linna felügyelő veszi kezébe a haláleset felderítését, mert felismeri Jennyben azt az elrabolt lányt, aki után már korábban nyomoztak. A játszótér körüli térfigyelő kamerák felvételei alapján sikerül is találnia egy szemtanút: Martin a kutyáját sétáltatta arra a gyilkosság éjszakáján, és minden valószínűség szerint végignézte a szörnyű jelenetet. A férfinak azonban pszichés problémái vannak, és a látottakból semmire sem emlékszik. A felügyelő Erik Maria Bark hipnotizőrhöz fordul, aki már többször segített a rendőrségnek hasonló esetekben.<br>Közben Joona rájön, hogy a gyilkosság kísértetiesen hasonlít egy tinédzserlány évekkel korábbi, öngyilkosságnak nyilvánított esetéhez. Rövidesen világossá válik, hogy egy sorozatgyilkossal van dolga, aki feltehetően ebben a pillanatban is több lányt tart fogva, és bármikor úgy dönthet, hogy megszabadul tőlük…<br>A Joona Linna-sorozat 8. része.</p></div>

