# <a name="id_50">Gerald Durrell: Családom és egyéb állatfajták (2015)</a>
<img src="https://github.com/BercziSandor/calibre_lib/raw/main/Gerald%20Durrell/Csaladom%20es%20egyeb%20allatfajtak%20%2850%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Csaladom%20es%20egyeb%20allatfajtak%20%2850%29/Csaladom%20es%20egyeb%20allatfajtak%20-%20Gerald%20Durrell.epub)

### Összefoglalás
Gerald Durrell könyvei az évek során rendszertelen önéletrajzi ciklussá álltak össze, melyből a Családom és egyéb állatfajták az első - a szó szoros értelmében - felhőtlen gyerekkor krónikája. Ennek a gyerekkornak ugyanis Korfu a színtere, s egy szinte hihetetlenül bohém angol családból valók a főszereplői: az íráson kívül mindenre süket és vak Larry, a fegyverekért és a vadászatért bolonduló Leslie, a nagyszerűen főző, kedvesen naiv mama, a pattanásaival bajlódó, örökösen szerelmes Margó és a tízéves kisfiú, Gerry, aki már akkor bolondja minden létező állatnak. A sete-suta, különc család valósággal vonzza magához a különös, eredeti figurákat, és barátságba keveredik a sziget legkülönbözőbb rendű és rangú lakóival. A kisfiú őszintén élvezi a majd másfél éves vakációt, a nagy fürdőzéseket, csónakázásokat, házi mulatságokat, vendégeskedéseket, s a többszöri taníttatási kísérletnek is mindig sikeresen ellenáll, hogy minden idejét dédelgetett állatainak szentelhesse, melyek között a kutyától a teknősbékán át a sirályig minden megtalálható. Az író pompás humorral és derűvel tudja érzékeltetni a gyerekszemmel látottakat, derűs órákat szerezve - minden olvasójának.

# <a name="id_867">Gerald Durrell: Madarak, vadak, rokonok (1974)</a>
<img src="https://github.com/BercziSandor/calibre_lib/raw/main/Gerald%20Durrell/Madarak%2C%20vadak%2C%20rokonok%20%28867%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Madarak%2C%20vadak%2C%20rokonok%20%28867%29/Madarak%2C%20vadak%2C%20rokonok%20-%20Gerald%20Durrell.epub)

### Összefoglalás
– Hát én ezt nem bírom tovább – hörögte Larry. – Ez túltesz minden eddigin. Madarak meg kutyák meg sünök nyüzsögnek szerte a házban, és most még egy medve a tetejébe. Mit képzel ez a kölyök egyáltalán, mi ez a ház? Egy francos római aréna?
Durrellék kalandjai folytatódnak! A Családom és egyéb állatfajták című kötettel induló Korfu-trilógia második részében a Durrell család – a pattanások sújtotta, csélcsap Margo, a fegyvermániás Leslie, a mizantróp írópalánta Lawrence, az állatbolond Gerry, valamint sokat tűrt édesanyjuk, Louisa – korfui életéből ismerhetünk meg újabb kacagtató történeteket. A kis Gerry olajfaligetekben és hófehér tengerpartokon bolyongva kutatja szenvedélyesen a természet titkait, és lelkesen hordja haza az újabb és újabb állatokat – testvérei és édesanyja nem épp töretlen örömére.

# <a name="id_868">Gerald Durrell: Istenek kertje (2012)</a>
<img src="https://github.com/BercziSandor/calibre_lib/raw/main/Gerald%20Durrell/Istenek%20kertje%20%28868%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Istenek%20kertje%20%28868%29/Istenek%20kertje%20-%20Gerald%20Durrell.epub)

### Összefoglalás
Olyan az egész, mintha megismétlődne a Teremtés, csak még rosszabbul. Egy bagolyból egész hadosztály támad, mire észbe kap az ember; a szobák valamennyi zugában szexőrült galambok tombolnak, a lakás dugig szárnyasokkal, mint egy madárkereskedés, nem is szólva a kígyókról, a békákról és az apró halakról, amelyeken Macbeth boszorkányai évekig megélhetnének.
A Korfu-trilógia záródarabjában a Családom és egyéb állatfajták, illetve a Madarak, vadak, rokonok című kötetek lapjain megismert Durrell család – a pattanások sújtotta, csélcsap Margo, a fegyvermániás Leslie, a mizantróp írópalánta Lawrence, az állatbolond Gerry, valamint sokat tűrt édesanyjuk, Louisa – életének további vicces kalandjairól és kalamajkáiról olvashatunk a paradicsomi sziget, Korfu csodálatos tájakkal, no meg mindenféle csúszó, mászó, röpködő, ugrándozó és úszkáló állatokkal teli világában.

# <a name="id_879">Gerald Durrell: A halak jelleme (1978)</a>
<img src="https://github.com/BercziSandor/calibre_lib/raw/main/Gerald%20Durrell/A%20halak%20jelleme%20%28879%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/A%20halak%20jelleme%20%28879%29/A%20halak%20jelleme%20-%20Gerald%20Durrell.epub)

### Összefoglalás
Korfu: ​romantikus születésnapi mulatság, jégszekrényeltérítéssel, megfeneklett sétahajóval, nagyarányú koplalással. London: állatkereskedés – szakértelem és állateledel nélkül. Kamerun: hogyan pottyant mérgeskígyó a díszvacsora díszvendégének tányérjába? És megint London: az orrvérzés félelmetes gyógymódjai. Bournemouth: az angol tengerpart szókimondó asszonysága. 
„Ez a kölyök nem normális”, mondta ingerülten 1931-ben Lawrence Durrell, és ezt a megjelölést alkalmazza kisebb variációkkal azóta is Gerald öccsére. Márpedig Gerry, a család fekete báránya szerint épp hogy ő maga az egyetlen józan ember egy tébolyult világban, és a bolondok gyülekezetének néhány igen kellemes példányát vonultatja fel könyvének lapjain. A halak jelleme méltó folytatása annak a sorozatnak, amelyet a Családom és egyéb állatfajták meg a Madarak, vadak, rokonok nem egészen dicstelenül kezdett. Réber László rajzai csodálatos harmóniában egyesülnek a bogaras családnak, a távoli vidékek növény- és állatvilágának és a közelebbi tájak csudabogarainak mulattató történeteivel.

# <a name="id_864">Gerald Durrell: Vadállatok bolondja (1982)</a>
<img src="https://github.com/BercziSandor/calibre_lib/raw/main/Gerald%20Durrell/Vadallatok%20bolondja%20%28864%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Vadallatok%20bolondja%20%28864%29/Vadallatok%20bolondja%20-%20Gerald%20Durrell.epub)

### Összefoglalás
„… már kétéves koromban egészen határozottan és egyértelműen eldöntöttem, hogy egyes-egyedül az állatok tanulmányozásával akarok foglalkozni. Serdülőkorom végére már szemernyi kétségem sem volt, mi akarok lenni: egyszerűen állatokat akarok gyűjteni állatkertek számára, és később – miután ilyen módon meggazdagodtam – saját állatkertet alapítani.”
 Számos, magyarul is megjelent könyvéből tudjuk már, hogy ezt a korán született elhatározását Gerald Durrell nagy sikerrel valósította meg. Ebben a vidám és roppant tanulságos könyvében arról az esztendőről számol be, amelyet sihederfővel töltött el az angliai Whipsnade nagy szabadtéri állatkertjében, hogy az egzotikus vadállatokkal való bánásmódot egyszerű állatápolóként kitanulja.

# <a name="id_866">Gerald Durrell: Vadak a vadonban (1988)</a>
<img src="https://github.com/BercziSandor/calibre_lib/raw/main/Gerald%20Durrell/Vadak%20a%20vadonban%20%28866%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Vadak%20a%20vadonban%20%28866%29/Vadak%20a%20vadonban%20-%20Gerald%20Durrell.epub)

### Összefoglalás
Gerald Durrell ezt a kéziratát a BBC-ben elhangzott egyik rádiós sorozatának anyagából állította össze. Sikerét mi sem bizonyítja jobban, mint hogy angol nyelven eddig nyolc kiadást ért meg. Tőmondatokban egy kis ízelítő a tartalomból:
 A jasszána esete a kajmánnal – A széptevés mestereitől mi is tanulhatunk, persze csak módjával – A tarkateknősök között „az asszony verve jó” gondolkodásmód az uralkodó. A szabómadár építőművész, a császárpingvin csak kontár – Az útonálló darázs a rovarvilág Harley Street-i specialistája – A törpe selyemmajom a legideálisabb férj. Biztosak vagyunk benne, hogy Durrell ezzel a könyvével is sok-sok kellemes, szórakoztató percet szerez számos hazai rajongójának.

# <a name="id_869">Gerald Durrell: Hogyan lőjünk amatőr természetbúvárt? (1990)</a>
<img src="https://github.com/BercziSandor/calibre_lib/raw/main/Gerald%20Durrell/Hogyan%20lojunk%20amator%20termeszetbuvar%20%28869%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Hogyan%20lojunk%20amator%20termeszetbuvar%20%28869%29/Hogyan%20lojunk%20amator%20termeszetb%20-%20Gerald%20Durrell.epub)

### Összefoglalás
Ha Ön borzokat szeretne filmezni egy erdőben, dobálna-e odújuk elé földimogyoróvajas szendvicseket, hogy kicsalogassa őket? Hogyan érezné magát, ha egy nagy fehér orrszarvú orra előtt kellene előadást tartania a nézőket képviselő kamera lencséjének? Gerald Durrell miközben az Amatőr természetbúvár című filmsorozat (amelyből sikeres könyv is készült) forgatásán dolgozott, ezeken és hasonló kalandokon esett át. Feleségével és forgatócsoportjával eljutott a Shetland-szigetek hatalmas madárkolóniáitól, a dél-afrikai természetvédelmi területeken át Kanada havas síkságáig, ahol hófürdőző bölényeket figyelhetett meg. Meggyőzően mutatja be könyvében azt is, hogy az emberi társadalom milyen gyorsan pusztítja el földünk élővilágát?

# <a name="id_870">Gerald Durrell: Noé bárkáján (1992)</a>
<img src="https://github.com/BercziSandor/calibre_lib/raw/main/Gerald%20Durrell/Noe%20barkajan%20%28870%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Noe%20barkajan%20%28870%29/Noe%20barkajan%20-%20Gerald%20Durrell.epub)

### Összefoglalás
E könyv az első kameruni gyűjtőexpedíció fergeteges története, ellenállhatatlan humorral és lendülettel, amely épp a fiatalság sajátja – hiszen Durrell akkoriban nemcsak végigélte, de nyomban papírra is vetette a történeteket! A fiatal Durrell és mókás afrikai barátai ismét akcióban!

# <a name="id_874">Gerald Durrell: Szamártolvajok (1994)</a>
<img src="https://github.com/BercziSandor/calibre_lib/raw/main/Gerald%20Durrell/Szamartolvajok%20%28874%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Szamartolvajok%20%28874%29/Szamartolvajok%20-%20Gerald%20Durrell.epub)

### Összefoglalás
"- …foglaljanak helyet!
A polgármester és a Menelousz Stafili, még mindig lihegve, lerogytak egy székre. – Úgy tűnik, mintha gyalog tették volna meg az utat idáig – mondta a főfelügyelő szúrós tekintettel.
– Bizony gyalog – felelte a polgármester.
– …Miért nem jöttek szamárháton?
– …Az elmúlt éjszaka néhány álnok kommunista az álmunkra tört, és ellopta az összes létező szamarat és a lovamat…
– Mit kezdenének a kommunisták a szamarakkal? – kérdezte ravasz szemekkel a főfelügyelő.
– …Összeesküvés! Tönkre akarják tenni Kalanerót…
– De miért olyan biztos abban, hogy a kommunisták tették?
– Olvassa ezt! – mondta drámai hangon, és a főfelügyelő asztalára dobta a cédulát, amin az állt, hogy VILÁG SZAMARAI EGYESÜLJETEK!"

# <a name="id_872">Gerald Durrell: Férjhez adjuk a mamát (1995)</a>
<img src="https://github.com/BercziSandor/calibre_lib/raw/main/Gerald%20Durrell/Ferjhez%20adjuk%20a%20mamat%20%28872%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Ferjhez%20adjuk%20a%20mamat%20%28872%29/Ferjhez%20adjuk%20a%20mamat%20-%20Gerald%20Durrell.epub)

### Összefoglalás
A ​Családom és egyéb állatfajták-ból meg a többi korfui emlékből megismert kedvesen bolond Durrell család gyermekei ezúttal elhatározzák, hogy férjhez adják a mamát! A mamának azonban – akármilyen apróra sikeredett is a termete – igencsak határozott elképzelései vannak az életről. És amikor gyermekei előállnak nagyszerű tervükkel – ő is megteszi a maga ellenlépését. A durrelli életmű egyéb darabjait idéző történetek egészítik ki a kedves, mulatságos kötetet. „Ezek a történetek mind igazak – vagy, ha mereven ragaszkodunk a tényekhez, akkor egy részük igaz, másik részüket kicsit kiszíneztem, de azért ott van bennük az igazság magja. Van közöttük saját élményen alapuló írás, és van, amit nekem is csak meséltek, én meg elhappoltam – ami igazolja az ősi mondást, mely szerint "Aki nem akarja a szavait nyomtatásban látni, ne álljon szóba írókkal!”. „Azt persze, hogy melyik történet igaz teljesen, és melyik csak félig, eszem ágában sincs elárulni, de őszintén remélem, hogy ez semmit se von le élvezeti értékükből” – írja könyvéről Gerald Durrell.

# <a name="id_310">Gerald Durrell: Állatkert a kastély körül (1996)</a>
<img src="https://github.com/BercziSandor/calibre_lib/raw/main/Gerald%20Durrell/Allatkert%20a%20kastely%20korul%20%28310%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Allatkert%20a%20kastely%20korul%20%28310%29/Allatkert%20a%20kastely%20korul%20-%20Gerald%20Durrell.epub)

### Összefoglalás
A szerző nevét igen jól ismeri az egész magyar olvasóközönség, nagy népszerűségnek örvendenek vidám regényei, amelyekben fontos szerepet játszanak az állatok (Vadászat felvevőgéppel, Rokonom, Rosy, Családom és más állatfajták, Madarak, vadak, rokonok) Gyermekkorának öt esztendejét töltötte Korfuban, a mediterrán állatvilág egyik paradicsomában, ott lett még kiskamasz fővel buzgó kutatója mindannak, ami csúszik- mászik, röpül, és szőre, tolla, pikkelye vagy páncélja van. Már felnőtt természetbúvárként, miután részt vett számos expedícióban, amely más állatkertek számára hozott haza állatokat, tesz szert a magáéra: rokoni megdöbbenésére valóra váltja gyermekkori álmát. Erről szól ez a lenyűgözően érdekes és mulatságos könyv, amelyet haszonnal forgathatnak fiatal és felnőtt olvasóink egyaránt.

# <a name="id_862">Gerald Durrell: A bafuti kopók (2000)</a>
<img src="https://github.com/BercziSandor/calibre_lib/raw/main/Gerald%20Durrell/A%20bafuti%20kopok%20%28862%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/A%20bafuti%20kopok%20%28862%29/A%20bafuti%20kopok%20-%20Gerald%20Durrell.epub)

### Összefoglalás
„Derék ​barátom,
 leveled kézbe vettem, és minden részlete érthető volt. Igen, én beleegyezek, hogy te Bafutba jössz két hónapra az állatok miatt, meg túl boldog leszek, hogy neked adhatom az egyik házat a táboromból, ha meg fogunk egyezni a lakóbérben.
 Szívélyesen üdvözöl Bafut Fonja"
 A fenti levél kézhezvétele után Gerald Durrell azonnal szedte sátorfáját, és indult Bafutba, ahol megismerkedett a Góliát-termetű, sajátos angolsággal beszélő és az alkoholtartalmú italokat mindennél jobban kedvelő (és bíró) uralkodóval: Bafut Fonjával. A gyűjtőút sikeresnek bizonyul: Gerald Durrell számos figyelemre méltó példánnyal gyarapíthatja egzotikus állatainak gyűjteményét és eközben nem egy emberi csudabogárral is megismerkedik. Érdeklődéséről, vonzódásairól számos könyve tanúskodik – gondoljunk a Családom és egyéb állatfajták-ra s a többi bűbájos Durrell-könyvre –, és ez a korai kameruni expedíciója is meggyőz arról, hogy állatoknak-embereknek nagyszívű, értő barátja Gerald Durrell (aki egyébként derekasan állja a versenyt a bafuti uralkodóval a rafináltan kevert italok élvezete terén).

# <a name="id_863">Gerald Durrell: Vadászat felvevőgéppel (2003)</a>
<img src="https://github.com/BercziSandor/calibre_lib/raw/main/Gerald%20Durrell/Vadaszat%20felvevogeppel%20%28863%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Vadaszat%20felvevogeppel%20%28863%29/Vadaszat%20felvevogeppel%20-%20Gerald%20Durrell.epub)

### Összefoglalás
A ​közelmúltban elhunyt Gerald – mint barátai, tisztelői és olvasói emlegetik: Gerry – Durrell a kortárs brit irodalom legnépszerűbb szerzői közé tartozik hazánkban. Természettudományos ismeretekkel dúsított, humoros hangvételű regényei, útleírásai vonzó, kedves és kedélyes világot ábrázolnak, amelyben az állatok éppolyan fontos – ha ugyan nem még fontosabb – szerephez jutnak, mint az emberek. A vadászat felvevőgéppel arról az expedícióról szól, amelyben Gerry a BBC megbízásából egy filmoperatőrrel, egy rendezővel, valamint első feleségével, Jacquie-vel együtt Új-Zéland, Ausztrália és Malajzia ritka, különleges állatvilágának rejtekhelyeit kereste fel. Életveszélyes repülőutat vállaltak, hogy utolsó természetes környezetükben láthassanak kihalófélben levő állatfajokat. Szenzációs megfigyeléseiket, kalandjaikat nemcsak a kamera rögzítette – az expedícióról készült filmet a Magyar Televízió is bemutatta – , hanem Gerry aranyos humorral átszőtt, izgalmas epizódokban bővelkedő beszámolója is, amely hazájában huszonnégy kiadást ért meg.

# <a name="id_865">Gerald Durrell: A hahagáj (2004)</a>
<img src="https://github.com/BercziSandor/calibre_lib/raw/main/Gerald%20Durrell/A%20hahagaj%20%28865%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/A%20hahagaj%20%28865%29/A%20hahagaj%20-%20Gerald%20Durrell.epub)

### Összefoglalás
Zenkali – az Indiai-óceán egy mesebeli szigete – épp a nemzeti függetlenség küszöbén áll, egy roppant felvilágosult császár (általános becenév: Csaszi) uralma alatt. Igen ám – csakhogy az angolok hajdani gyarmatbirodalmuknak ezen a parányi területén haditengerészeti támaszpontot és repülőteret akarnak építeni, minek érdekében ki kellene pusztítani a szigeti növény- és következésképpen állatvilág javát… Gerald Durrell – aki regényírónak éppoly jeles, mit a kipusztulásra ítélt élővilág megmentőjének – szemmel látható élvezettel meséli el, hogyan fullad kudarcba a zordon terv, s hogyan marad meg mesebeli ősállapotában a paradicsomi sziget flórája és faunája, megőrizvén ezáltal a szigetnek és különösnél különösebb lakóinak békességét és jólétét. A „Családom és egyéb állatfajták” immár sorozattá terebélyesedő meséinek méltó párja ez a bájos regény – avagy inkább ökológiai tündérmese. A szöveget ezúttal is Réber László közkedvelt illusztrációi kísérik.

# <a name="id_49">Gerald Durrell: Állatkert a poggyászomban (2010)</a>
<img src="https://github.com/BercziSandor/calibre_lib/raw/main/Gerald%20Durrell/Allatkert%20a%20poggyaszomban%20%2849%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Allatkert%20a%20poggyaszomban%20%2849%29/Allatkert%20a%20poggyaszomban%20-%20Gerald%20Durrell.epub)

### Összefoglalás
Gerald Durrell 1933–1939 között Korfu szigetén élt. Ez idő alatt speciális zoológiai tanulmányokat végzett, és számos Korfu szigeti vadon élő állatot nevelt fel. 1947-ben szervezte első állatgyűjtő expedícióját Kamerunba. 1948-ban vezette a második, majd 1949-ben a harmadik expedícióját Brit-Guyanába. Később Paraguayba, Sierra Leonéba és Argentínába indított expedíciókat. Durrell egész élete során szoros kapcsolatban élt az állatvilággal. „A világ – írja egy helyütt – madarak, erdők és állatok nélkül olyan lenne, amelyben jómagam élni sem szeretnék.” Durrell e könyve a kameruni utazás krónikája. Egy saját állatkert számára végzett állatgyűjtés izgalmait, bonyodalmait és megpróbáltatásait írja le kedves, humoros és fordulatos történetekben. A kalandos állatgyűjtés állomásairól Zsoldos Vera beleérző rajzai úgy tudósítanak, mintha a grafikusművész maga is részt vett volna az expedíciókban.

# <a name="id_875">Gerald Durrell: Aranydenevérek, rózsaszín galambok (2011)</a>
<img src="https://github.com/BercziSandor/calibre_lib/raw/main/Gerald%20Durrell/Aranydeneverek%2C%20rozsaszin%20galambok%20%28875%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Aranydeneverek%2C%20rozsaszin%20galambok%20%28875%29/Aranydeneverek%2C%20rozsaszin%20galam%20-%20Gerald%20Durrell.epub)

### Összefoglalás
Gerald Durrell e könyvében két expedícióját írja le az elbűvölő Mauritius szigetére és a környező szigetvilágba, ahol néhány, már csak itt élő veszélyeztetett állatfajt akar begyűjteni. Az általa alapított Jersey Vadvédelmi Társaság ugyanis azt a célt tűzte ki maga elé, hogy segíti a kihalófélben levő fajok fogságban való továbbtenyésztését. A társaság szimbóluma a dodó, az a nagy termetű, repülni nem tudó galamb, amely egykor Mauritiuson élt, de még a XVII-XVIII. században kiirtották. A könyv címében is szereplő aranydenevéreken és rózsaszín galambokon kívül itt még néhány olyan állatfaj él, amely a mauritiusi szigetvilágon kívül sehol sem fordul elő. A szerző vérbeli angol humorral és igaz gyengédséggel ír a mauritiusi állatvilágról: humora ugyanakkor nem kíméli a helyi hivatalok bürokratáit, de saját tévedéseit sem. Zsoldos Vera grafikusművész a szerző vérbő humorát saját jókedvét is visszatükröző rajzaival egészíti ki.

# <a name="id_878">Gerald Durrell: A részeg erdő (2012)</a>
<img src="https://github.com/BercziSandor/calibre_lib/raw/main/Gerald%20Durrell/A%20reszeg%20erdo%20%28878%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/A%20reszeg%20erdo%20%28878%29/A%20reszeg%20erdo%20-%20Gerald%20Durrell.epub)

### Összefoglalás
„…olyan ​volt a táj, mintha a természet hatalmas piapartira invitálta volna a mérsékelt égövi, szubtrópusi és trópusi növények fantasztikus keverékét. A pálmák, a csapzott fejükkel, ernyedten támasztották a pultot, mint megannyi hivatásos kocsmatöltelék; a tüskés bokrok ittasan akaszkodtak össze; egymás mellett foglaltak helyet jól öltözött virágok és borotválatlan kaktuszok; és mindenütt a palo borracho, a „részeg bot”, püffedt sörhasával, dülöngélve. A virágos tömegben pedig tirannuszok sürgölődtek, megannyi takaros, aprócska pincér, makulátlan hófehér ingmellben; a helybéliek flor blanca, vagyis fehér virág néven emlegetik ezt a madarat.”
 Gerald Durrell még a világsikert meghozó Családom és egyéb állatfajták sorozat megírása előtt, 1954-ben járt Dél-Amerikában: ritka, kiveszőfélben levő állatfajtákat kutatott, és igyekezett minél többet eljuttatni angliai állatkertekbe. A részeg erdő, ennek a gyűjtőútnak mulattató története már teljes fegyverzetében mutatja be a népszerű természettudós-írót – az argentínai és paraguayi őserdőben átélt kalandjai feleségével, Jacquie-vel, és a remekül egyénített egzotikus állatokkal szórakoztatva vezetnek rá a természet értő szeretetére, és annak a mind fontosabb ténynek a felismerésére, hogy az ember csak az élővilágban élhet meg, és ezt a világot szeretnie, kímélnie kell.

# <a name="id_871">Gerald Durrell: A susogó táj (2013)</a>
<img src="https://github.com/BercziSandor/calibre_lib/raw/main/Gerald%20Durrell/A%20susogo%20taj%20%28871%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/A%20susogo%20taj%20%28871%29/A%20susogo%20taj%20-%20Gerald%20Durrell.epub)

### Összefoglalás
„– Elég! – förmedt rá Helmuth. – Épp eleget hallottunk. Beállít magához egy idegen, hogy a segítségére legyen, hogy pénzt adjon a vacak papagájáért. S erre megint mit csinál? Megpróbálja becsapni, azt állítva, hogy a papagáj beszél. – De hisz beszél – nyögte ki a nő. – Igen, de miket? – sziszegte Helmuth. Teljes hosszában kiegyenesedve ordította. – Azt vágja ennek a jószívű, kedves senornak az arcába, hogy kurafi! Most, hogy a senor hallotta, micsoda ocsmányságokra tanította maga ezt a madarat, szerintem meg sem akarja venni – folytatta Helmuth. Szerintem most már ötven pesót sem ígér egy olyan madárért, amely nemcsak őt, de az édesanyját is vérig sértette.”

# <a name="id_873">Gerald Durrell: Életem értelme (2014)</a>
<img src="https://github.com/BercziSandor/calibre_lib/raw/main/Gerald%20Durrell/Eletem%20ertelme%20%28873%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Gerald%20Durrell/Eletem%20ertelme%20%28873%29/Eletem%20ertelme%20-%20Gerald%20Durrell.epub)

### Összefoglalás
Az Életem értelme (amely a több tíz évvel ezelőtt Vadállatok bolondja címmel megjelent mű új fordítása) főhőse a serdülő Gerry Durrell, aki életében először munkába áll: ápolóként a whipsnade-i állatkertben. Játékos jegesmedvék, gézengúz gnúk, púpos pöffeszkedők és egyéb állatfajták kószálnak a könyv lapjain, halálra rémítve az állatkert gyanútlan látogatóit. Gerry pedig vigyorogva áll a forgatag közepén, és összekacsint az olvasóval: – Lám, mi tudjuk, hogyan kell az állatokkal bánni – nem úgy, mint ez a népség, amely ide mindennap becsődül. És ez az örökifjú állat- és emberbarát hamarosan megtalálta élete értelmét – a kihalással fenyegetett állatfajták megóvását. És megtalálta a módját, hogy mindezt a lehető legélvezetesebb formában közvetítse az olvasók millióinak.

