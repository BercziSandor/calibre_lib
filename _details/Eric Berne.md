# <a name="id_905">Eric Berne: Szex a szerelemben (1998)</a>
<img src="https://github.com/BercziSandor/calibre_lib/raw/main/Eric%20Berne/Szex%20a%20szerelemben%20%28905%29/cover.jpg" alt="cover" width="300"/>

## Letöltés:
[epub](https://github.com/BercziSandor/calibre_lib/raw/main/Eric%20Berne/Szex%20a%20szerelemben%20%28905%29/Szex%20a%20szerelemben%20-%20Eric%20Berne.epub)

## Összefoglalás:
<div>
<p>A ​szerelemről alkotott vélekedéseinket – miszerint egy sötét verem, ráadásul vak is – hamarosan kiegészíthetjük azzal a megállapítással, hogy a szerelem nedves. Sőt nemcsak a szerelem az, hanem amennyiben beszélünk róla – és e tevékenységhez a tudomány mai állása szerint még nem nélkülözhetjük a szavakat – maguk a szerelem leírására használt nyelvi eszközök is lehetnek nedvesek és melegek, vagy, ha a sors úgy hozza, éppenséggel szárazak és hidegek is. Ki tilthatná meg, hogy ízlelgessük a szavakat, hogy játsszunk velük, ha maga a szerelem is ízlelgetésre való játék, és, ha úgy tetszik, akkor maga az élet is az. Nevezzük néven a dolgokat, és nézzünk szembe magunkkal, milyenek vagyunk ártatlannak tűnő, de sokszor vérre menő játszmáinkban. Kár lenne tagadnunk, hogy életünk minden területét áthatják ezek a játszmák, és miért lenne épp a szerelem mentes tőlük, amikor a szerelem jelen van, ott van életünk minden területén. Könnyű a dolgunk, ha mindehhez az az Eric Berne nyújt segítséget, akit a magyar olvasóközönség az Emberi játszmák nagy sikerű szerzőjeként ismert meg, s aki ugyan már éppen 25 éve viseli a szerelemtől és minden földi jótól való megfosztottság kényszerű állapotát, könyve immár magyarul történő megjelenésében mégis minden bizonnyal hallatlan gyönyörűségét leli odaát.</p></div>

# <a name="id_291">Eric Berne: Emberi játszmák (2013)</a>
<img src="https://github.com/BercziSandor/calibre_lib/raw/main/Eric%20Berne/Emberi%20Jatszmak%20%28291%29/cover.jpg" alt="cover" width="300"/>

## Letöltés:
[epub](https://github.com/BercziSandor/calibre_lib/raw/main/Eric%20Berne/Emberi%20Jatszmak%20%28291%29/Emberi%20jatszmak%20-%20Eric%20Berne.epub)

## Összefoglalás:
<div>
<p>Az amerikai pszichiáter világsikerű könyve sajátos társaslélektani rendszert fejt ki, s azon belül is elsősorban az ún. játszmaelmélettel foglalkozik. A könyv első része áttekintést ad rendszerének alapvető fogalmairól: a társas érintkezés ingerkeltő, "simogatás-szerző" és időstrukturáló szerepéről; az egyénnek mind a szülői, mind a felnőtt, mind a gyermeki magatartást és mentalitást magában foglaló énállapotáról; a társas érintkezésben megjelenő tranzakcióiról és ezek elemzéséről, valamint az érintkezés különféle formáiról (eljárások, rituálék, időtöltések, játszmák). A második rész mutatja be az ún. játszmákat, amelyeket Berne rejtett tranzakciók folyamatos sorozataként definiál, s amelyek ismertető jegye, hogy mindig rejtettek, mindig "nyereségre" irányulnak, s legtöbbször tisztességtelenek és drámai kimenetelűek, ugyanakkor öntudatlanok. A harmadik rész klinikai anyag alapján próbálja megvilágítani a játszmamentesség, a játszmáktól való megszabadulás előnyeit. Elsősorban gyakorló pszichológusok számára ad sok új, érdekes szempontot, de ajánlható minden művelt, lélektani érdeklődésű olvasónak, aki nem riad vissza a nehezebb olvasmányoktól. "www.kello.hu © minden jog fenntartva"</p></div>

# <a name="id_292">Eric Berne: Sorskönyv (2019)</a>
<img src="https://github.com/BercziSandor/calibre_lib/raw/main/Eric%20Berne/Sorskonyv%20%28292%29/cover.jpg" alt="cover" width="300"/>

## Letöltés:
[epub](https://github.com/BercziSandor/calibre_lib/raw/main/Eric%20Berne/Sorskonyv%20%28292%29/Sorskonyv%20-%20Eric%20Berne.epub)

## Összefoglalás:
<p class="description">Az Emberi játszmák folytatása ez a kötet, melyben a népszerű szerző jóval tovább megy annál, hogy megállapítsa: mindannyiunknak van egy szülői, egy felnőtt valamint egy gyermeki énje, és hogy ezek milyen játszmákat játszanak egymással és másokkal. Ebben a könyvben már a gyermek sem „szabad” – hiszen sorskönyvvel a fejünkben jövünk a világra, attól függően, hogy akarnak vagy nem akarnak bennünket, hogy milyen nevet gondolnak ki nekünk, hogy milyen családba születünk, és így tovább. Sorsunk nem a csillagokban van megírva, hanem saját tudattalanunkban – állítja E. Berne. És kíméletlenül elmondja azt is, hogy hogyan.</p>

