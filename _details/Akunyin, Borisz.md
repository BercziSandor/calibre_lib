# <a name="id_1108">Akunyin, Borisz: A cár könyvtára (2012)</a>
<img src="https://github.com/BercziSandor/calibre_lib/raw/main/Akunyin%2C%20Borisz/A%20car%20konyvtara%20%281108%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/A%20car%20konyvtara%20%281108%29/A%20car%20konyvtara%20-%20Akunyin%2C%20Borisz.epub)

### Összefoglalás
<p class="description">A zseniális Fandorin hátborzongató történetei után most megismerkedhetünk az unokájával, akitõl látszólag mi sem áll távolabb, mint hogy gonosztevõkkel csapjon össze, véres bûntényeket derítsen fel, és megmentse Oroszországot a veszedelemtõl. Mert õ, Nicholas Fandorine ráadásul angol állampolgár, szerény történész, és azért látogat - életében elõször - Oroszországba, hogy felkutassa a család oroszországi ágának eredetét egy XVII. században élt sváb muskétás kapitány személyében, aki az orosz cár szolgálatába állt. Nem akar semmi mást, csak egy jó kis tanulmányt írni, mely végre híressé teszi a történészberkekben. Hamarosan kiderül, hogy az angol történész - tudtán kívül - olyan ismeretek birtokában van, amelyek óriási vagyont érhetnek. Nicholas sokáig nem érti, miért akarják megölni, s miért kell hol az egyik, hol a másik maffiafõnöktõl menekülnie, de végül õ is szenvedélyesen kutatni kezdi a kincset. S mindeközben megismerkedünk magával a XII. századi muskétás kapitánnyal, Von Dornnal (avagy Fondorinnal) is, akinek szintén alaposan meggyûlik a baja az oroszokkal, miközben õ is azt a bizonyos kincset keresi: a Bölcsek Kövét? Rengeteg drágakövet? Vagyont érõ könyveket? Mindenesetre gazdagságot, amivel megszerezheti egy imádott nemes hölgy szerelmét. <br>Akunyin a mai Oroszországról éppoly izgalmasan mesél, mint a XVII. századi muszkákról, és hõse, Nicholas nem hoz szégyent nagyszerû õsére, Eraszt Fandorinra - õ is különleges leleménnyel menekül meg a legreménytelenebb helyzetekbõl, s közben egy szép tatárorosz nõnek is elcsavarja a fejét.</p>

# <a name="id_1109">Akunyin, Borisz: Magiszter-2-Ajánlott ​olvasmányok (2014)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Magiszter-2-Ajanlott%20%20olvasmanyok%20%281109%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Magiszter-2-Ajanlott%20%20olvasmanyok%20%281109%29/Magiszter-2-Ajanlott%20%20olvasmany%20-%20Akunyin%2C%20Borisz.epub)

### Összefoglalás
<div><p class="description"></p><div style="text-align: justify;">„Az ​​angol történész újabb hihetetlen kalandjai Moszkvában” – ez lehetne az alcíme Akunyin újabb regényének. Mert a kalandok valóban lélegzetelállítóak, s miközben egy gyilkosságsorozat szálait bogozza, maga Nicholas – azaz most már Nyikolasz – Fandorin csak a misztikus szerencséjének köszönheti, hogy életben marad a mai Moszkva ép ésszel szinte felfoghatatlan, szövevényes világában…</div><div style="text-align: justify;">Pedig Nyikolasz legszívesebben a történelemmel foglalkozna most is: szabad idejében egy számítógépes játékon dolgozik, melynek főhőse Mitridat, a zseniális kisfiú, aki megmenti II. Katalin cárnőt egy összeesküvéstől.</div><div style="text-align: justify;">S ahogy azt megszokhattuk Akunyin regényeiben: a történelem varázslatosan megelevenedik: egyszer csak ott vagyunk a XVIII. században, a bővérű cárnő palotájában, majd a végtelen Oroszország útjain, ahol hősünk egy gyönyörű nemes hölggyel együtt menekül…</div><div style="text-align: justify;">De a felsült összeesküvők bosszút forralnak, és ugyan mit tehetne ellenük egy kisgyerek, legyen bármilyen okos? Ám ekkor megjelenik Nyikolasz egyik őse, a nemes lelkű, de kemény öklű remete, Danyila Fondorin…</div><div style="text-align: justify;">Az Ajánlott olvasmányok „A Magiszter Kalandjai” című sorozat második kötete – A cár könyvtára című regényben megismert Nicholas kalandjai folytatódnak benne, aki, ellentétben a nagyapjával, Eraszt Fandorinnal, csetlik-botlik az életben, többnyire nem érti, mi történik vele (meg hát az oroszokat tényleg nem könnyű megérteni), de csodálatos módon mégis mindig megtalálja a megoldást. Mert a maga hidegvérű angol módján azért Nyikolasz is zseniális és nemes lelkű: igazi hős!</div></div>

# <a name="id_915">Akunyin, Borisz: Azazel (2015)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Azazel%20%28915%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Azazel%20%28915%29/Azazel%20-%20Akunyin%2C%20Borisz.epub)

### Összefoglalás
<p class="description">2002-ben indította útjára az Európa a Fandorin-sorozatot, s ma már „erasztománok” ezrei várják nálunk is a mind újabb részeket: a zseniális nyomozó, Eraszt Fandorin újabb kalandjait.<br>Itt az ideje tehát, hogy azoknak, akik később kapcsolódtak be, közreadjuk Borisz Akunyin immár világhírű krimisorozatának első részeit: a legelsőt már csak azért is, mert hollywoodi film készült belőle, melynek forgatókönyvét Paul Verhoeven írta, s olyan sztárok játszanak benne, mint Anjelica Huston és Milla Jovovich.<br>Az Azazel elején Eraszt Fandorin a moszkvai rendőr-főkapitányság tejfölösszájú írnoka, akit egy furcsa öngyilkossági ügy nem hagy nyugodni – igaz, hogy holmi nihilisták naponta ölik meg magukat, de itt a részletek sehogy sem stimmelnek. A szálak előbb egy démoni szépségű nőhöz vezetnek, aki az ifjú egyetemistát ravaszul rávette az öngyilkosságra, majd pedig… Nos, az ügy egyre bonyolultabb, de az ifjú Eraszt Fandorin hátborzongató kalandok közepette kibogozza a rejtélyt. S közben élete nagy szerelmét is megtalálja…</p>

# <a name="id_917">Akunyin, Borisz: Török csel (2003)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Torok%20csel%20%28917%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Torok%20csel%20%28917%29/Torok%20csel%20-%20Akunyin%2C%20Borisz.epub)

### Összefoglalás
<div><p class="description">1877-ben, az orosz-török háborúban játszódik Borisz Akunyin világsikerű krimisorozatának második része, amelyben Eraszt Fandorin, a zseniális nyomozó ismét hallatlanul nehéz feladatot kap. Ki kell derítenie, ki lehet az a török kém, aki miatt az orosz hadsereg a katonai túlerő, a ragyogó, bátor tisztikar és a remek haditervek ellenére egyre-másra kudarcot vall… Fandorin, aki még nem heverte ki menyasszonya elvesztésének fájdalmát (azt a sokkot, amely az Azazel utolsó lapjain érte őt és az olvasót), ismét találkozik egy rendkívüli nővel – aki az apja szerint „féleszű nihilista” –, s Varja aztán akarva-akaratlan segítője lesz a nyomozásban. Miközben az oroszok hol vad banditákkal küzdenek, hol véres csatákat vívnak a török hadsereggel, Varja szívéért is sokan versengenek: tisztek, haditudósítók… egyedül Fandorin tűnik közömbösnek iránta. Ki lesz a titokzatos török kém? Kibontakozik-e a szerelem Varja és Fandorin között? Vagy talán a hihetetlen kalandokat átélő Varjának is szomorú véget szán a sors (és a szerző)?</p>
<p class="description">  Akunyin ezúttal is csupa izgalomból szőtte a regényét, s aztán lassacskán kiderül, hogy komolyabb kérdésekről is szó esik, mint egy kém leleplezése, egy bolondos lány szerelme – arról, hogy a XIX. század második felében milyen sors vár Oroszországra és a világra.</p></div>

# <a name="id_910">Akunyin, Borisz: Leviathan (2004)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Leviathan%20%28910%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Leviathan%20%28910%29/Leviathan%20-%20Akunyin%2C%20Borisz.epub)

### Összefoglalás
<div>
<p>Ezúttal ​egy luxushajó fedélzetén találkozhatunk Eraszt Fandorinnal, a zseniális nyomozóval, aki korábban már leleplezett egy nemzetközi összeesküvést és egy török kémet. Most épp Japánba utazik diplomáciai megbízatással, de egy nyomozás kellős közepébe csöppen. Párizsban „az évszázad bűncselekményét” követték el: megölték Lord Littlebee-t, a híres régiséggyűjtőt és még tizenkét embert, szolgákat, gyerekeket, akik épp a házban voltak – s mindezek után csak egy Siva-szobor és egy kendő tűnt el. Gauche felügyelőnek szerencséje van: egy véletlenül a gyilkosság színhelyén felejtett nyomból tudja, hogy a Leviathan fedélzetén kell lennie a gyilkosnak, az első osztály utasai között… De vajon a gyanúsítottak közül ki a gyilkos? A rejtélyes, szótlan japán, aki katonatisztnek mondja magát? Vagy a bolond angol, aki szextánsával rendületlenül ellenőrzi a hajó haladását? Sweetchild professzor, a neves Kelet-kutató, a drágakövek megszállottja, akitől megtudjuk, hogy a bűncselekménynek lehet valami köze az indiai Smaragd Rádzsához és a világ legnagyobb drágakőgyűjteményéhez? Az az állapotos nő, aki a légynek sem tudna ártani? Netán valaki a hajó tisztjei közül? Akunyin ezúttal a lehető leghagyományosabb krimivel jelentkezik: a nyomozó – ezúttal a hiú és fantáziátlan Gauche felügyelő – kiválasztja a gyanúsítottakat, és az olvasó vele, no meg Fandorinnal együtt kombinálhat, próbálhatja megelőzni őt a logikai játékban… S Akunyin mindeközben a XIX. század nyolcvanas éveibe varázsolja az olvasót, amikor az ember még töretlenül hitt a haladásban, s a bűncselekményeket is viktoriánus kori eleganciával követték el és nyomozták ki…</p></div>

# <a name="id_913">Akunyin, Borisz: Akhilleusz halála (2007)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Akhilleusz%20halala%20%28913%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Akhilleusz%20halala%20%28913%29/Akhilleusz%20halala%20-%20Akunyin%2C%20Borisz.epub)

### Összefoglalás
<div><p class="description">Eraszt Fandorin – miután korábban leleplezett már egy nemzetközi összeesküvést, egy török kémet és egy kalandornőt, aki „az évszázad bűncselekményét” követte el Párizsban – 1882-ben Moszkvába érkezik. Azóta, hogy nem találkoztunk vele, Japánban szolgált követként (ahol, mint a történet során megtudjuk, sok mindent megtanult a keleti harcművészetekből), s most vele van hűséges japán szolgája, Masza.</p>
<p class="description">    A város kormányzója mellé helyezik különösen titkos ügyek nyomozójának – de különösen titkos ügy egyelőre ne ígérkezik.</p>
<p class="description">    Fandorinnak azonban nem kell sokáig várnia. Moszkvában ugyanabban a szállodában száll meg, mint régi ismerőse a háborúból, Mihail Szoboljev tábornok, más néven „az orosz Akhilleusz”, a hős, a nemzet kedvence; s Szoboljevet reggel holtan találják: éjszaka váratlanul szívrohamot kapott. Semmi sem utal a gyilkosságra, és a rendőrség el sem kezdené a nyomozást, ha Fandorin nem figyelne fel azonnal néhány gyanús apróságra.</p>
<p class="description">    Az, hogy bűncselekmény történt, hamarosan a napnál is világosabb számára, de sokáig minden rejtélyesnek, kibogozhatatlannak látszik.</p>
<p class="description">    Egyáltalán: hogyan követték el a gyilkosságot, hiszen a boncolás során nem találtak mérget a holttestben?</p>
<p class="description">    És kik tehették el láb alól Szoboljevet? A németek, hogy meggyengítsék az orosz hadsereget? A moszkvai alvilág egyik feje, hogy megkaparintsa a pénzét? Vagy netán a legmagasabb állami körök állnak a gyilkosság mögött?</p>
<p class="description">    Egyre messzebbre vezetnek a szálak, de végül Fandorin ezúttal is mindent kiderít, s ezúttal is varázsos szépségű nők segítik – vagy épp hátráltatják – a nyomozását.</p></div>

# <a name="id_911">Akunyin, Borisz: Különleges megbízatások (2008)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Kulonleges%20megbizatasok%20%28911%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Kulonleges%20megbizatasok%20%28911%29/Kulonleges%20megbizatasok%20-%20Akunyin%2C%20Borisz.epub)

### Összefoglalás
<div><p class="description">Hasfelmetsző Jack bukkant volna fel Moszkvában? És éppen akkor, amikor a cár húsvéti látogatására készülődik a város vezetése? Egymást követik az elképesztően brutális gyilkosságok, melyek áldozatai többnyire prostituáltak – s a gyilkos minden alkalommal borzalmas „dekorációt” hagy maga után. A moszkvai rendőrfőnöknek meggyőződése, hogy ilyen bűntetteket csak valamilyen durva foglalkozást űző ember követhet el: leginkább hentes. Eraszt Fandorin azonban arra gyanakszik, hogy a londoni mániákus Moszkvában folytatja tevékenységét…</p>
<p class="description">  A kötet másik kisregényében Fandorinnak, a moszkvai főkormányzó különleges megbízatású nyomozójának egy zseniális csalóval kell megmérkőznie. „Pikk Bubi” álruhában, fantasztikus színészi képességekkel csal ki hatalmas összegeket különféle magas rangú emberektől. A zseniális nyomozó most igazán az emberére akad: Pikk Bubi még attól sem riad vissza, hogy vele és szeretőjével űzzön egy aljas kis tréfát…</p>
<p class="description">  Borisz Akunyin folytatja diadalútját a világban – a kommunizmus bukása óta ő az egyetlen orosz szerző, aki hazájában s külföldön is tömegsikert ért el: teremtménye, Eraszt Fandorin a krimiirodalom legendáriumában Sherlock Holmes és James Bond nyomdokaiba lép…</p></div>

# <a name="id_912">Akunyin, Borisz: Az államtanácsos (2009)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Az%20allamtanacsos%20%28912%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Az%20allamtanacsos%20%28912%29/Az%20allamtanacsos%20-%20Akunyin%2C%20Borisz.epub)

### Összefoglalás
<P>Eraszt Fandorin, a sorozat zseniális nyomozója, aki már államtanácsosi rangban szolgál, ezúttal azt a feladatot kapja, hogy gondoskodjék az új szibériai főkormányzó biztonságáról, aki úton állomáshelyére rövid időt Moszkvában tölt. A vonat Moszkvától félórányi távolságra elakad a hóviharban. Ekkor száll fel "Fandorin", mondván, hogy bizalmas közlendője van Hrapov tábornok számára, s négyszemközt kell beszélnie vele. S amikor kettesben maradnak, Fandorin egyszer csak előkap egy vadászkést, és egyenesen a tábornok szívébe döfi. Majd ott hagyja a kést a holttestben, hogy kiálló csontnyelén látni lehessen a két vésett betűt: "H. Cs." </P> <P>A sorozat újabb kötete - ahogy azt már megszokhattuk - tele van váratlan fordulatokkal: szaporodnak a hullák, miközben a titkosrendőrség és a csendőrség (gyakran egymással is hadakozva) próbálja felgöngyölíteni a terrorista csoportokat. S a férfiak háborúskodása mögött ezúttal is ott van egy varázslatos szépségű nő, akit Fandorin - az igazi Fandorin - egyszer csak az ágyában talál. Akunyin ezúttal izgalmas képet fest az 1890-es évek Oroszországának politikai helyzetéről, amikor a társadalom egy kis csoportja egyre radikálisabb nézeteket vallott, de még kevesen sejtették, hogy mi lesz ennek a vége.</P> <P>PRC by Dworkyll</P>

# <a name="id_914">Akunyin, Borisz: A koronázás (101)</a>
<img src="https://github.com/BercziSandor/calibre_lib/raw/main/Akunyin%2C%20Borisz/A%20koronazas%20%28914%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/A%20koronazas%20%28914%29/A%20koronazas%20-%20Akunyin%2C%20Borisz.epub)

### Összefoglalás
<P>1896-ban járunk, Eraszt Petrovics Fandorinnak már sok bonyolult ügy van a háta mögött, de ez a mostani mindegyiknél kényesebb. A cári család Nyikolaj, azaz II. Miklós koronázási ünnepségére készül, amikor egyszer csak elrabolják Mihailt, Georgij Alekszandrovics nagyherceg négyéves fiát. Az emberrabló, aki "doktor Lind"-nek nevezi magát, a kisfiúért cserébe a cári jogart díszítő "Orlov-gyémántot" követeli, s ha nem kapja meg, fenyegetőzik zsaroló levelében, darabokban küldi vissza szüleinek Mihailt. A jogar nélkül viszont nem történhet meg a koronázási ünnepség. <BR>Senki sem tudja, ki az a "doktor Lind" - csak Fandorin, aki már többször összemérte vele az erejét, s "a világ legveszélyesebb bűnözőjének" tartja. Igaz, szemtől szemben még ő sem látta soha. Mindenesetre most neki kellene megmenteni a cári család becsületét és a kisfiú életét. <BR>S miközben Fandorin meghökkentő kalandokon át ezt az ügyet is felderíti, színes, eleven képet kapunk az utolsó orosz cár megkoronázásának napjairól, az orosz arisztokrata elit életmódjáról, a moszkvai homoszexuális közösség szokásairól és a Hodinka-mezei tragédiáról, amikor a koronázási ünnepség után az ajándékra várók tülekedésében sok ezer ember halálra tapossa egymást. II. Miklós uralkodása tragédiával kezdődött, s ez a tragédia - Akunyin szárnyaló képzelete szerint - még nagyobb lehetett volna, ha nincs a zseniális Fandorin, akinek a nyomozás mellett arra is jut ideje, hogy elrabolja egy szépséges nagyhercegnő szívét. </P> <P>PRC by Dworkyll</P>

# <a name="id_916">Akunyin, Borisz: A halál szerelmese (2010)</a>
<img src="https://github.com/BercziSandor/calibre_lib/raw/main/Akunyin%2C%20Borisz/A%20halal%20szerelmese%20%28916%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/A%20halal%20szerelmese%20%28916%29/A%20halal%20szerelmese%20-%20Akunyin%2C%20Borisz.epub)

### Összefoglalás
<P>Moszkvában működik egy titokzatos társaság: a Halál Szerelmesei, melynek tagjai egymás után vetnek véget saját életüknek.<BR>Meggyőződésük ugyanis, hogy a földi élet csak büntetés: szabadulni kell tőle. S bár ez a büntetés ideiglenes, tilos önkényesen megszakítani – az áhított öngyilkosságot csak az követheti el, aki megkapta a Halál hívó jelét. A társaság tagjai türelmetlenül várják a jeleket, s a szerencsés kiválasztott azonnal végez magával – csak egy búcsúverset ír még előtte. <BR>Mása Mironova egy unalmas vidéki városból költözik Moszkvába a szerelmese kedvéért, s hamarosan ő is a titkos társaságban találja magát. Most végre csupa izgalom az élete.<BR>S minden még izgalmasabbá válik, amikor Eraszt Fandorin – álnevén Gendzsi herceg – is csatlakozik a klubhoz. Senki nem sejti róla, hogy ő nem a dekadens moszkvai értelmiségiek egyike, hanem nyomozó – bár moszkvai hivatalos karrierjével már felhagyott –,aki mindenáron ki akarja deríteni, ki és mi célból veszi rá ezeket az idealista fiatalokat az öngyilkosságra. <BR>Borisz Akunyin krimisorozatának újabb kötetében Fandorin, a zseniális nyomozó új oldaláról mutatkozik be – megváltoztatta a nevét, remekül tud haikut írni, éppen új távolsági és sebességi rekordot készül felállítani háromkerekű automobiljával, de mindezeknél fontosabb, hogy ezúttal minden hivatali kötelezettség nélkül, a dekadens eszmékbe bódult fiatalok iránti együttérzésből kockáztatja életét… </P> <P>PRC by Dworkyll</P>

# <a name="id_963">Akunyin, Borisz: Halál szeretője (2010)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Halal%20szeretoje%20%28963%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Halal%20szeretoje%20%28963%29/Halal%20szeretoje%20-%20Akunyin%2C%20Borisz.epub)

### Összefoglalás
Szenyka ​Szkorik árva gyerek, aki szívtelen nevelőapjától megszökve egyszer csak Moszkva tolvajnegyedében találja magát. S itt aztán egyre-másra történnek vele a hihetetlen kalandok: először is barátnőt szerez magának, aztán egyszerű vagányból a leghíresebb zsiványbanda tagja lesz, s ráadásul megmenti a bandavezér életét…
De ez még mind semmi, mert a legfontosabb, hogy szerelmes lesz, s nem is akárkibe – a legszebb nőbe, akit valaha látott. S akinek szívéért Moszkva legnagyobb zsiványai versengenek – vállalva a rettenetes veszélyt, a sorssal való megmérkőzés izgalmát, mert mindenki tudja: aki eddig Halál szeretője lett, azt hamarosan elragadta a halál. A kis Szenykának, úgy látszik, nem lehet esélye nála. Vagy mégis?
Akunyin nagy sikerű sorozatának újabb darabja „dickensi krimi”: egy árva fiú viszontagságos története a felnőttek kiszámíthatatlan, veszélyekkel, bűnökkel teli világában, mely már-már elpusztítaná, amikor hűséges társával, a japán Maszával megjelenik Fandorin.
A zseniális nyomozó csak azért tér vissza Moszkvába, hogy háromkerekű automobiljával rekordidő alatt jusson el Párizsba. De amikor egy rejtélyes és kegyetlen gyilkosságsorozatról szerez tudomást, s ráadásul megismerkedik Szenykával, akinek minden jel szerint van valami köze a rejtélyhez, mégiscsak nyomozni kezd.

# <a name="id_1110">Akunyin, Borisz: A ​gyémántszekér I-II. (2011)</a>
<img src="https://github.com/BercziSandor/calibre_lib/raw/main/Akunyin%2C%20Borisz/A%20%20gyemantszeker%20I-II_%20%281110%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/A%20%20gyemantszeker%20I-II_%20%281110%29/A%20%20gyemantszeker%20I-II_%20-%20Akunyin%2C%20Borisz.epub)

### Összefoglalás
<div><p class="description">1905-ben ​​vagyunk, az orosz-japán háború idején.</p>
<p class="description">A negyvenkilenc éves Eraszt Fandorin számos lehetetlennek tűnő feladatot megoldott már kalandos élete során, de most minden eddiginél nagyobb a tét – s az ellenség erősebb, mint korábban bármikor. Ha kudarcot vall, a forradalomtól tépázott, meggyengült Oroszország vereségre ítéltetett a Távol-Keleten az új nagyhatalommal, Japánnal szemben.</p>
<p class="description">De ugyan ki más szállhat szembe a siker reményében a felismerhetetlen, láthatatlan, hol itt, hol ott felbukkanó japán ügynökökkel, mint Fandorin, aki ismeri nemcsak a harcművészetüket, hanem lelkük rezdüléseit és legmélyebb vágyaikat is – aki a nindzsák harcmodorát éppúgy elsajátította, mint a haikuköltészet finom művészetét? A háború hírére, s látva, hogy Japán javára billen a mérleg, hazatér (épp Holland Nyugat-Indiában végzett kísérleteket a víz alatti navigáció terén), s felajánlja szolgálatait.<br>Akunyin Kuprin egyik kisregényét (az orosz irodalom első kémregényét) dolgozza fel művében, s a haiku mintájára építi fel a könyvet: a három fejezet további alfejezetekre oszlik, a haikusorok szótagszámának megfelelően.<br>A gyémántszekér első részének talányos befejezése borzongató titkot sejtet.</p>
<p class="description">E titok megfejtéséhez 1878-ba kell visszamennünk az időben: a huszonkét éves Eraszt Fandorin ekkor kerül Japánba zöldfülű diplomataként. Megmenti egy jakuza fiú életét, aki ettől kezdve hű szolgája lesz.</p>
<p class="description">Aztán Maszával együtt a gyakran még naiv, könnyen lépre csalható, szenvedélyes érzelmekre lobbanó fiatalember belekerül a japán politikai intrikák kellős közepébe – s eljut a titokzatos nindzsákhoz, az „arctalan emberekhez”, akiktől nemcsak a rejtőzés, a lopakodás és a harc művészetét tanulja meg, hanem azt is, hogy milyen a „gyémántszekér útja” és kik azok az "akuninok"…<br>Akunyin, aki eredetileg japanológus volt, bravúrosan ábrázolja a XIX. századi, felbolydult, gőzerővel modernizálódó Japán hol egzotikus, hol immár egészen európaias világát. A gyémántszekér fergeteges nindzsaregény, s egyszersmind a legromantikusabb szerelmi történet a Fandorin-sztorik sorában.</p></div>

# <a name="id_1107">Akunyin, Borisz: Színház ​az egész világ (2013)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Szinhaz%20%20az%20egesz%20vilag%20%281107%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Szinhaz%20%20az%20egesz%20vilag%20%281107%29/Szinhaz%20%20az%20egesz%20vilag%20-%20Akunyin%2C%20Borisz.epub)

### Összefoglalás
<div><p class="description">A ​​zseniális nyomozó, Eraszt Fandorin újabb története végre-valahára egy hamisítatlan szerelmes regény.</p> <p class="description">1911-ben járunk immár – Fandorin fáradhatatlanul edzi testét, és pallérozza elméjét: ahogy öregszik, egyre erősebb, bölcsebb, tökéletesebb akar lenni. Azért nem mentes minden hiúságtól: számít rá, hogy őt bízzák meg a nyomozással a Sztolipin miniszterelnök ellen elkövetett merénylet ügyében.</p> <p class="description">Ám ehelyett Csehov özvegye, Olga Knipper keresi fel azzal, hogy segítsen egy színésznőnek, akit halálos veszély fenyeget. Eraszt elmegy a Noé Bárkája színház <br>-előadására, amelyben ez a bizonyos Eliza játssza a főszerepet – és azonnal halálosan beleszeret. Az előadás végén a nézőkkel együtt ő is döbbenten látja, hogy az egyik virágkosárból egy mérgeskígyó bukkan fel… Altairszkaja nem hal meg: de itt a bizonyíték, hogy valaki valóban az életére tör.</p> <p class="description">Eraszt ettől kezdve a színházban dolgozik, dramaturgnak álcázva magát próbálja kideríteni, mi és ki áll a rejtélyes események mögött – ám ezúttal a szerelmi láz már-már elhomályosítja elméjét: alig képes a nyomozásra koncentrálni, pedig egyik szörnyű gyilkosság a másikat követi.</p> <p class="description">Hű társa, Masza tanácsára még egy japán stílusú színdarabot is ír, hogy meghódítsa a varázslatos szépségű, de szeszélyes és még a különleges dedukciós képességekkel megáldott Fandorin számára is oly kiismerhetetlen színésznőt…</p></div>

# <a name="id_1111">Akunyin, Borisz: A fekete város (2015)</a>
<img src="https://github.com/BercziSandor/calibre_lib/raw/main/Akunyin%2C%20Borisz/A%20fekete%20varos%20%281111%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/A%20fekete%20varos%20%281111%29/A%20fekete%20varos%20-%20Akunyin%2C%20Borisz.epub)

### Összefoglalás
<p class="description">„A forradalom mindenképpen bekövetkezik. Csak megelőzi a világháború. Olaj helyett milliók égnek el.”Eraszt Fandorin legújabb kalandja 1914 nyarán veszi kezdetét, mikor is a zseniális nyomozót csúnyán cserbenhagyja korábbi legendás szerencséje: egy jaltai "rutinmunka" (a cár elleni soros gyilkosságkísérlet leleplezése) alkalmával önkéntelenül egy agyafúrt politikai merénylet tétlen mellékszereplőjévé válik. A hatvanadik évéhez közeledő volt államtanácsos nem nyugszik bele hírnevének megtépázásába, és Maszával, hűséges inasával a titokzatos elkövető, egy Odüsszeusz fedőnevű anarchista után eredve Bakuba utazik.Ám eközben váratlanul meghal Ferenc Ferdinánd, és a személyes bosszúhadjárat egy nemzetközi konfliktus megakadályozásának kulcsfontosságú epizódjává fokozódik. Vérbő küzdelmek és hatalmi intrikák közepette lépnek új ellenfelek és segítőtársak a sodró lendületű, könnyed izgalmak és remek humor jellemezte történet színpadára, miközben Fandorin - ahogyan azt tőle már megszokhattuk - ebben a kiélezett történelmi szituációban sem tud közömbös maradni a női nem iránt: küldetése során egy tekintélyes muzulmán özvegy kérlelhetetlen vágyaival is meg kell küzdenie.Úgy tűnik azonban, hogy ezúttal a tévedhetetlen detektív minden erőfeszítése hiábavalónak bizonyul, ahogyan a félig keleti, félig európai, mindenestül az olajnak alárendelt városra egyre vészjóslóbb árnyékot vet a világháborúba és forradalomba sodródó Oroszország eljövendő tragédiája.A fekete város nemcsak a méltán népszerű Fandorin-sorozat egyik legfordulatosabb része, hanem egyúttal - ahogyan azt a cím is sejteti – talán legsötétebb darabja is. Borisz Akunyin magával ragadó regénye egy olyan kaotikus korszak beköszöntéről tudósít, amelyben a józan logikára támaszkodva már egyre kevésbé lehet eligazodni, és amelynek őrületében bárkinek könnyedén nyoma veszhet – akár az Orosz Birodalom legyőzhetetlen nyomozójának is.</p>

# <a name="id_714">Akunyin, Borisz: Temetői történetek (2008)</a>
<img src="https://github.com/BercziSandor/calibre_lib/raw/main/Akunyin%2C%20Borisz/Temetoi%20tortenetek%20%28714%29/cover.jpg" alt="cover" width="300"/>

### Letöltés
[epub](https://github.com/BercziSandor/calibre_lib/raw/main/Akunyin%2C%20Borisz/Temetoi%20tortenetek%20%28714%29/Temetoi%20tortenetek%20-%20Akunyin%2C%20Borisz.epub)

### Összefoglalás
<div>
<p>A ​londoni Highgate temetőben egy vámpír ólálkodik: Karl Marx holtteste, aki a temetőbe ellátogató kommunisták vérét szívja, hogy teste halála után is megmaradjon… A párizsi Pere Lachaise-ben valaki fölnyitja Oscar Wilde sírját, s ellopja az író gyűrűjét, amiért szörnyű árat kell fizetnie… A jokohamai Külföldi temetőben Eraszt Fandorin nyomozza ki a Halál Pókjának valódi kilétét… A New York-i Green-Woodban egy orosz emigráns borzalmas oroszrulettet játszik egy gyönyörű, fátylas nővel… A moszkvai Régi Doni temetőben Szalticsiha, a legendás, XVIII. századi bojárasszony, aki százharminckilenc embert kínzott halálra, máig is szeretőjét várja… Borisz Akunyin, a Fandorin-sorozat világszerte népszerű szerzőjének kísértettörténeteit és kriminovelláit a világ egy-egy híres temetője ihlette. Ezúttal azonban Akunyin társszerzőt is választott magának: Grigorij Cshartisvilit, azaz írói énjének másik felét, aki hazájában eddig is ismert irodalomtörténész és japanológus volt. A novellákat így kiegészítik Cshartisvili esszéi a hat híres temető legendáiról, hangulatáról, nevezetes halottairól… s arról is, amiért ez a kötet valójában megszületett: hogy szerzője miként néz szembe a halállal, s különböző népek, kultúrák halálkultuszait megismerve önmaga számára meg tudja-e könnyíteni a halál elfogadását… Vagy ahogy maga szerző írja: „…a végén még az derül ki, hogy az ember azért rohangált le-föl a temetőkben, mert elérte azt a kort, amikor már szeretne kiigazodni a halál természetét illetően. De nem, ez nem egészen így van. A titok természetét nem lehet kiismerni, azért titok, mert nincs semmilyen természete. Sokkal helyesebb, ha azt mondom: meg akartam érteni, mi a halálfélelem. És meglehet, ezzel egyszer s mindenkorra meg akartam szabadulni tőle. Vagy legalábbis reményhez akartam jutni, hogy ez elvileg lehetséges.”</p></div>

