#### <a name="id_775">Frederick Forsyth: Profi munka (1990)</a>
<img src="https://github.com/BercziSandor/calibre_lib/raw/main/Frederick%20Forsyth/Profi%20munka%20%28775%29/cover.jpg" alt="cover" width="300"/>

<p class="description">A milliomos sikerember szenvedélyes szerelemre gyullad, és elhatározza, hogy megöleti az asszony férjét… Az Írországban tanuló indiai diák rettenetes bosszúra készül az őt gúnyoló és megalázó ír munkavezető ellen… A jámbor banktisztviselő és papucs férj életét gyökeresen megváltoztatja egy tengeri horgászat… Az ártatlanul megrágalmazott hiába keres törvényes úton elégtételt, fortéllyal segít hát magán… A törvényszéki bíró meglepő körülmények között találkozik vonatbeli útitársával és kártyapartnerével… Egy dúsgazdag, rákbeteg üzletember páratlan leleménnyel juttatja vagyonát az arra legérdemesebbeknek… A fiatal ír házaspár kocsija lerobban a francia hegyvidéken, és alkalmi szállásukon megrázó élmény vár rájuk… A lebontásra ítélt ház falában mumifikálódott női holttestre bukkannak… Frederick Forsyth, A sakál napja és más nagyszabású politikai krimik világhírű írója e kötetében bebizonyítja, hogy az elbeszélés műfajának is felülmúlhatatlan mestere. Pergő és izgalmas meseszövés, a történések feszültsége és drámaisága, a mindig váratlan és meglepő, hihetetlenül szellemes megoldás elbűvöli és sokkolja az olvasót, és nemcsak a krimik borzongató izgalmát, hanem a remekbe szabott írásmű szellemi élvezetét is kínálja neki.</p>

#### <a name="id_44">Frederick Forsyth: A negyedik jegyzőkönyv (2000)</a>
<img src="https://github.com/BercziSandor/calibre_lib/raw/main/Frederick%20Forsyth/A%20negyedik%20jegyzokonyv%20%2844%29/cover.jpg" alt="cover" width="300"/>

<div>
<p>Frederick ​Forsyth ebben a – 80-as években játszódó – briliáns regényében a szovjet és a brit titkosszolgálat ravasz, kegyetlen és hallatlanul izgalmas párharcának egy fejezetét villantja fel. A Nagy-Britannia aláásására irányuló pokoli terv tulajdonképpen nem is a KGB Első (hírszerzési) Főcsoportfőnökségétől indul ki, hanem a szovjet titkosszolgálat volt fejétől, az SZKP KB tolószékhez kötött, idős főtitkárától, akiben nem nehéz felismerni Jurij Andropovot. Ragyogóan kiképzett „végrehajtójánál”, Petrovszkij őrnagynál talán csak az MI5 (a brit elárítás) és az annál is titkosabb MI6, más néven a SIS (vagyis a Secret Intelligence Service, a hírszerzés) emberei leleményesebbek. Rajtuk kívül feltűnnek a regényben az amerikai, a dél-afrikai, a nyugatnémet, a csehszlovák, a lengyel titkosszolgálatok ügynökei, futárai, összekötői is. Forsyth belülről ismeri ezt a világot: a londoni Charles Streeten található brit biztonsági szolgálatot csakúgy, mint a szovjet hírszerzés Moszkva melletti, jaszenyevói központját. A tét nem csekély: az atomsorompó-szerződéshez csatolt jegyzőkönyv betartatásától, illetve megsértésétől százezrek élete függhet. A tucatnyi országban példátlan népszerűségi rekordokat felállító bestseller. A negyedik jegyzőkönyv most végre a magyar olvasóhoz is eljut.</p></div>

#### <a name="id_43">Frederick Forsyth: Az ördög alternatívája (2006)</a>
<img src="https://github.com/BercziSandor/calibre_lib/raw/main/Frederick%20Forsyth/Az%20ordog%20alternativaja%20%2843%29/cover.jpg" alt="cover" width="300"/>

<p class="description">„Jó tíz napja repült ide Londonból, hogy átvegye megbízatását. Ezalatt az évszázad egyik legnagyobb kémkedési ügyét csípte meg, az egyetlen olyan ügynököt futtatva, aki valaha is a Kreml szívében működött… Még három hét, és az asszony kijut innen, a biztonságot jelentő Londonba. Ő is abbahagyja, visszavonul a szolgálattól, s új életet kezd az egyetlen emberrel, akit szeret…” Egyszerre kémtörténet, politikai krimi és a tiszta szándékaiban is gyilkos terrorizmus kórképe, de mindenekelőtt letehetetlen, szuperizgalmas regény. Valóság és fikció ötvöződik benne, dörögnek a fegyverek Oroszország szívében és az Északi-tengeren. KGB-ügynökök és nyugati biztonsági emberek viaskodnak egymással, pillanatokon és ördögi cselvetéseken múlik a világ sorsa, de a zseniális, piszkos trükk beválik, csak egy ember válik boldogtalanná…</p>

